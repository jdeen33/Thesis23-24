<html><body><div id="Book2" n="2" subtype="book" type="textpart">

ΝΟΜΩΝ ΙΕΡΩΝ ΑΛΛΗΓΟΡΙΑΣ
ΤΩΝ META THN ΕΞΑΗΜΕΡΟΝ TO ΔΕΥΤΕΡΟΝ
<div n="Book2Ch1" subtype="chapter" type="textpart">
<p><s id="Section1s1">„Καὶ εἶπε κύριος ὁ θεός</s><s id="Section1s2">Οὐ καλὸν εἶναι   τὸν ἄνθρωπον
μόνον, ποιήσωμεν αὐτῷ βοηθὸν κατ’ αὐτόν“</s><s id="Section1s3">(Gen. 2, 18). διὰ τί τὸν
ἄνθρωπον,</s><s id="Section1s4">ὦ προφῆτα, οὐκ ἔστι καλὸν εἶναι μόνον; ὅτι, φησί, καλόν
ἐστι τὸν μόνον εἶναι μόνον·</s><s id="Section1s5">μόνος δὲ καὶ καθ’ αὑτὸν εἷς ὢν ὁ θεός,</s><s id="Section1s6">οὐδὲν δὲ ὅμοιον θεῷ· ὥστ’ ἐπεὶ τὸ μόνον εἶναι τὸν ὄντα καλόν ἐστι 
—</s><s id="Section1s7">καὶ γὰρ περὶ μόνον αὐτὸν τὸ καλόν —, οὐκ ἂν εἴη καλὸν τὸ εἶναι
 τὸν ἄνθρωπον μόνον.</s></p></div>
<div n="Book2Ch2" subtype="chapter" type="textpart">
<p><s id="Section2s1">τὸ δὲ μόνον εἶναι τὸν θεὸν ἔστι μὲν ἐκδέξασθαι
καὶ οὕτως, ὅτι οὔτε πρὸ γενέσεως ἦν τι σὺν τῷ θεῷ οὔτε κόσμου γενομένου
συντάττεταί τι αὐτῷ·</s><s id="Section2s2">χρῄζει γὰρ οὐδενὸς τὸ παράπαν.</s><s id="Section2s3">ἀμείνων
δὲ ἥδε ἡ ἐκδοχή·</s><s id="Section2s4">ὁ θεὸς μόνος ἐστὶ καὶ ἕν, οὐ σύγκριμα, φύσις ἁπλῆ,</s><s id="Section2s5">ἡμῶν δ’ ἕκαστος καὶ τῶν ἄλλων ὅσα γέγονε πολλά·</s><s id="Section2s6">οἷον ἐγὼ πολλά
εἰμι, ψυχὴ σῶμα, καὶ ψυχῆς ἄλογον λογικόν,</s><s id="Section2s7">πάλιν σώματος θερμὸν
ψυχρὸν βαρὺ κοῦφον ξηρὸν ὑγρόν·</s><s id="Section2s8">ὁ δὲ θεὸς οὐ σύγκριμα οὐδὲ ἐκ πολλῶν
 συνεστώς, ἀλλ’ ἀμιγὴς ἄλλῳ·</s><s id="Section2s9">ὃ γὰρ ἂν προσκριθῇ</s></p></div>
<div n="Book2Ch3" subtype="chapter" type="textpart">
<p><s id="Section3s1">θεῷ, ἢ κρεῖσσόν
ἐστιν αὐτοῦ ἢ ἔλασσον ἢ ἴσον αὐτῷ·</s><s id="Section3s2">οὔτε δὲ ἴσον οὔτε κρεῖσσόν 
ἐστι θεοῦ, ἔλασσόν γε μὴν οὐδὲν αὐτῷ προσκρίνεται·</s><s id="Section3s3">εἰ δὲ μή, καὶ αὐτὸς
ἐλαττωθήσεται·</s><s id="Section3s4">εἰ δὲ τοῦτο, καὶ φθαρτὸς ἔσται, ὅπερ οὐδὲ θέμις
νοῆσαι.</s><s id="Section3s5">τέτακται οὖν ὁ θεὸς κατὰ τὸ ἓν καὶ τὴν μονάδα,</s><s id="Section3s6">μᾶλλον δὲ ἡ
μονὰς κατὰ τὸν ἕνα θεόν·</s><s id="Section3s7">πᾶς γὰρ ἀριθμὸς νεώτερος κόσμου, ὡς καὶ</s></p></div>
<div n="Book2Ch4" subtype="chapter" type="textpart">
<p><s id="Section4s1">χρόνος, ὁ δὲ θεὸς πρεσβύτερος κόσμου καὶ δημιουργός.  οὐδένα</s><s id="Section4s2">δὲ ἄνθρωπον καλόν ἐστιν εἶναι μόνον.</s><s id="Section4s3">δύο γὰρ ἀνθρώπων γένη,
τό τε κατὰ τὴν εἰκόνα γεγονὸς καὶ τὸ πεπλασμένον ἐκ γῆς·</s><s id="Section4s4">οὔτε δὲ
τῷ κατ’ εἰκόνα ἀνθρώπῳ καλόν ἐστιν εἶναι μόνῳ</s><s id="Section4s5">— ἐφίεται γὰρ τῆς
εἰκόνος·</s><s id="Section4s6">ἡ γὰρ εἰκὼν τοῦ θεοῦ ἀρχέτυπος ἄλλων ἐστί·</s><s id="Section4s7">πᾶν δὲ μίμημα
 ποθεῖ τοῦτο, οὗπέρ ἐστι μίμημα, καὶ μετ’ ἐκείνου τάττεται — οὔτε τῷ
πλαστῷ πολὺ μᾶλλον καλόν ἐστιν εἶναι μόνῳ, ἀλλὰ καὶ ἀδύνατον,</s><s id="Section4s8">καὶ
γὰρ αἰσθήσεις καὶ πάθη καὶ κακίαι καὶ μυρία ἄλλα τούτῳ τῷ νῷ συνέζευκται
καὶ συνήρμοσται.</s></p></div>
<div n="Book2Ch5" subtype="chapter" type="textpart">
<p><s id="Section5s1">τῷ δὲ δευτέρῳ ἀνθρώπῳ βοηθὸς συνίσταται, πρῶτον μὲν γενητός, „ποιήσωμεν“ γάρ φησιν "αὐτῷ βοηθόν“,</s><s id="Section5s2">ἔπειτα
 δὲ νεώτερος τοῦ βοηθουμένου·</s><s id="Section5s3">πρότερον μὲν γὰρ ἔπλασε τὸν νοῦν,
μέλλει δὲ πλάττειν τὸν βοηθὸν αὐτοῦ. ἀλλὰ καὶ ταῦτα φυσικῶς ἀλληγορεῖ·</s><s id="Section5s4">ἡ γὰρ αἴσθησις καὶ τὰ πάθη τῆς ψυχῆς εἰσι βοηθοὶ νεώτεροι
τῆς ψυχῆς.</s><s id="Section5s5">πῶς μὲν οὖν βοηθοῦσιν, ὀψόμεθα·</s><s id="Section5s6">ὅτι δέ εἰσι νεώτεροι,
θεασώμεθα.</s></p></div>
<div n="Book2Ch6" subtype="chapter" type="textpart">
<p><s id="Section6s1">ὥσπερ κατὰ τοὺς ἀρίστους τῶν ἰατρῶν καὶ φυσικῶν  δοκεῖ τοῦ ὅλου σώματος προπλάττεσθαι ἡ καρδία, θεμελίου τρόπον ἢ
ὡς ἐν νηὶ τρόπις, ἐφ’ ᾗ οἰκοδομεῖται τὸ ἄλλο σῶμα — παρὸ καὶ
μετὰ τὴν τελευτὴν ἔτι ἐμπηδᾶν φασιν αὐτὴν ὡς καὶ πρώτην γινομένην
καὶ ὑστέραν φθειρομένην —, οὕτως καὶ τὸ ἡγεμονικὸν τῆς ψυχῆς πρεσβύτερον
τῆς ὅλης εἶναι,</s><s id="Section6s2">τὸ δ’ ἄλογον νεώτερον, οὗ τὴν γένεσιν οὔπω
 μὲν δεδήλωκε, μέλλει δὲ ὑπογράφειν.</s><s id="Section6s3">τὸ δὲ ἄλογον αἴσθησίς ἐστι καὶ
τὰ ταύτης ἔκγονα πάθη, καὶ μάλιστα εἰ μὴ κρίσεις εἰσὶν ἡμέτεραι.</s><s id="Section6s4">καὶ
νεώτερος οὖν οὗτος ὁ βοηθὸς [θεοῦ] καὶ γενητὸς εἰκότως.</s></p></div>
<div n="Book2Ch7" subtype="chapter" type="textpart">
<p><s id="Section7s1">τὸ δ’ ὑπερτεθὲν  ἴδωμεν, πῶς βοηθεῖ.   πῶς ἡμῶν ὁ νοῦς καταλαμβάνει, ὅτι τουτὶ
λευκὸν ἢ μέλαν ἐστίν, εἰ μὴ βοηθῷ χρησάμενος ὁράσει;</s><s id="Section7s2">πῶς δὲ ὅτι
 ἡδεῖα ἡ τοῦ κιθαρῳδοῦ φωνὴ ἢ τοὐναντίον ἐκμελής, εἰ μὴ βοηθῷ χρησάμενος
ἀκοῇ;</s><s id="Section7s3">πῶς δὲ ὅτι εὐώδεις ἢ δυσώδεις οἱ ἀτμοί, εἰ μὴ συμμάχῳ
χρησάμενος ὀσφρήσει; πῶς δὲ δοκιμάζει τοὺς χυλούς, εἰ μὴ διὰ
βοηθοῦ τῆς γεύσεως;</s><s id="Section7s4">πῶς δὲ αὖ τὰ μαλακὰ καὶ τραχέα, εἰ μὴ δι’
ἁφῆς</s><s id="Section7s5">;</s></p></div>
<div n="Book2Ch8" subtype="chapter" type="textpart">
<p><s id="Section8s1">ἔστι τοίνυν ἕτερον εἶδος βοηθῶν, ὡς ἔφην, τὰ πάθη·</s><s id="Section8s2">καὶ γὰρ</s><s id="Section8s3">ἡδονὴ βοηθεῖ πρὸς διαμονὴν τοῦ γένους ἡμῶν καὶ ἐπιθυμία,</s><s id="Section8s4">καὶ λύπη
μέντοι καὶ φόβος δάκνοντα τὴν ψυχὴν ἐπέστρεψεν αὐτὴν μηδενὸς ὀλιγωρεῖν,
ὀργή τε ἀμυντήριον ὅπλον [ἣ] μεγάλα πολλοὺς ὠφέλησε, καὶ τἆλλα
ταύτῃ.</s><s id="Section8s5">διὸ καὶ εὐθυβόλως εἶπε "κατ’ αὐτὸν εἶναι τὸν βοηθόν·“</s><s id="Section8s6">τῷ γὰρ
ὄντι οἰκεῖος οὗτος ὁ βοηθός ἐστι τῷ νῷ ὡς ἂν ἀδελφὸς καὶ ὅμαιμος·</s><s id="Section8s7">μιᾶς γάρ ἐστι ψυχῆς μέρη καὶ γεννήματα ἥ τε αἴσθησις καὶ τὰ πάθη.</s></p></div>
<div n="Book2Ch9" subtype="chapter" type="textpart">
<p><s id="Section9s1">Τοῦ δὲ βοηθοῦ ἐστι διττὸν τὸ εἶδος, τὸ μὲν ἐν πάθεσι, τὸ
δ’ ἐν αἰσθήσει. τό γε νῦν μόνον τὸ πρότερον εἶδος γεννήσει,</s><s id="Section9s2">λέγει γάρ·</s><s id="Section9s3">"καὶ ἔπλασεν ὁ θεὸς ἔτι ἐκ τῆς γῆς πάντα τὰ θηρία τοῦ ἀγροῦ καὶ
πάντα τὰ πετεινὰ τοῦ οὐρανοῦ καὶ ἤγαγεν αὐτὰ πρὸς τὸν Ἀδάμ,</s><s id="Section9s4">ἰδεῖν 
τί καλέσει αὐτά·</s><s id="Section9s5">καὶ πᾶν ὃ ἂν ἐκάλεσεν αὐτὸ Ἀδὰμ ψυχὴν ζῶσαν,
τοῦτο ὄνομα αὐτοῦ“</s><s id="Section9s6">(Gen. 2, 19). ὁρᾷς, τίνες εἰσὶν ἡμῶν οἱ βοηθοί,
τὰ θηρία, τῆς ψυχῆς τὰ πάθη·</s><s id="Section9s7">εἰπὼν γὰρ "ποιήσωμεν βοηθὸν κατ’
αὐτόν“ ἐπιφέρει τὸ "ἔπλασε τὰ θηρία“, ὡς τῶν θηρίων ὄντων βοηθῶν
 ἡμῖν.</s></p></div>
<div n="Book2Ch10" subtype="chapter" type="textpart">
<p><s id="Section10s1">οὐ κυρίως δὲ οὗτοι βοηθοὶ ἀλλὰ καταχρηστικῶς λέγονται,</s><s id="Section10s2">εὑρίσκονταί 
γέ τοι πρὸς ἀλήθειαν &lt;καὶ&gt; πολέμιοι, ὥσπερ καὶ τῶν πόλεων
ἔστιν ὅτε οἱ σύμμαχοι προδόται καὶ αὐτόμολοι καὶ ἐν ταῖς φιλίαις οἱ
κόλακες ἀντὶ ἑταίρων ἐχθροί.</s><s id="Section10s3">οὐρανὸν δὲ καὶ ἀγρὸν συνωνύμως κέκληκεν
ἀλληγορῶν τὸν νοῦν·</s><s id="Section10s4">οὗτος γὰρ καὶ ὡς ἀγρὸς ἀνατολὰς καὶ βλάστας
ἔχει μυρίας ὅσας καὶ ὡς οὐρανὸς πάλιν λαμπρὰς καὶ θείας καὶ 
 εὐδαίμονας φύσεις.</s></p></div>
<div n="Book2Ch11" subtype="chapter" type="textpart">
<p><s id="Section11s1">θηρίοις δὲ καὶ πτηνοῖς ἀπεικάζει τὰ πάθη, ὅτι
σίνεται τὸν νοῦν ἀτίθασα καὶ ἀνήμερα ὄντα καὶ ὅτι πτηνῶν τρόπον
ἐπιποτᾶται τῇ διανοίᾳ·</s><s id="Section11s2">ὀξεῖα γὰρ ἡ τούτων καὶ ἀνεπίσχετος ὁρμή. οὐ</s><s id="Section11s3">παρέργως δὲ πρόσκειται τῷ „ἔπλασε“ τὸ "ἔτι". διὰ τί; ὅτι
καὶ ἐπάνω πεπλάσθαι   τὰ θηρία φησὶ πρὸ τῆς ἀνθρώπου γενέσεως,
&lt;ὡσ&gt; καὶ δηλοῖ</s><s id="Section11s4">διὰ τούτων ἐν ἕκτῃ ἡμέρᾳ· „καὶ εἶπεν</s><s id="Section11s5">Ἐξαγαγέτω
ἡ γῆ ψυχὴν ζῶσαν κατὰ γένος, τετράποδα καὶ ἑρπετὰ καὶ θηρία“
 (Gen. 1,24).</s></p></div>
<div n="Book2Ch12" subtype="chapter" type="textpart">
<p><s id="Section12s1">τί</s><s id="Section12s2">παθὼν οὖν ἄλλα πλάττει θηρία νῦν οὐκ ἀρκεσθεὶς τοῖς προτέροις;</s><s id="Section12s3">λεκτέον οὖν</s><s id="Section12s4">ἠθικῶς μὲν τοῦτο· πλούσιόν ἐστι τὸ
κακίας γένος ἐν τῷ γενητῷ, ὥστε ἀεὶ γεννᾶσθαι τὰ φαυλότατα ἐν
τούτῳ·</s><s id="Section12s5">φυσικῶς δὲ ἐκεῖνο· πρότερον μὲν ἐν τῇ ἑξαημέρῳ τὰ γένη
τῶν παθῶν καὶ τὰς ἰδέας εἰργάζετο,</s><s id="Section12s6">νυνὶ δὲ τὰ εἴδη προσπλάττει·</s></p></div>
<div n="Book2Ch13" subtype="chapter" type="textpart">
<p><s id="Section13s1">διό φησιν „ἔπλασεν ἔτι“.</s><s id="Section13s2">ὅτι δὲ τὰ πάλαι κατασκευασθέντα γένη ἦν, φανερὸν ἐξ ὧν φησιν „ἐξαγαγέτω ἡ γῆ ψυχὴν ζῶσαν“ οὐ κατ’
εἶδος, ἀλλὰ „κατὰ γένος.“ καὶ τοιοῦτος ἐν ἅπασιν εὑρίσκεται·</s><s id="Section13s3">πρὸ γὰρ
τῶν εἰδῶν ἀποτελεῖ τὰ γένη, ὥσπερ καὶ ἐπὶ τοῦ ἀνθρώπου·</s><s id="Section13s4">προτυπώσας
γὰρ τὸν γενικὸν ἄνθρωπον, ἐν ᾧ τὸ ἄρρεν καὶ τὸ θῆλυ γένος φησὶν
 εἶναι, ὕστερον τὸ εἶδος ἀπεργάζεται τὸν Ἀδάμ.</s></p></div>
<div n="Book2Ch14" subtype="chapter" type="textpart">
<p><s id="Section14s1">τοῦτο μὲν οὖν τὸ εἶδος τῶν βοηθῶν εἴρηκε,</s><s id="Section14s2">τὸ δ’ ἕτερον ὑπερτίθεται τὸ τῆς αἰσθήσεως,
ἔστ’ ἂν ἐπιχειρῇ πλάττειν τὴν γυναῖκα·</s><s id="Section14s3">ἐκεῖνο δ’ ὑπερθέμενος
περὶ τῆς τῶν ὀνομάτων θέσεως τεχνολογεῖ.</s><s id="Section14s4">ἔστι δὲ καὶ ἡ τροπικὴ καὶ
ἡ ῥητὴ ἀπόδοσις ἀξία τοῦ θαυμάζεσθαι·</s><s id="Section14s5">ἡ μὲν ῥητή, παρόσον τὴν
 θέσιν τῶν ὀνομάτων προσῆψε τῷ πρώτῳ γενομένῳ ὁ νομοθέτης.</s></p></div>
<div n="Book2Ch15" subtype="chapter" type="textpart">
<p><s id="Section15s1">καὶ γὰρ οἱ παρ’ Ἕλλησι φιλοσοφοῦντες εἶπον εἶναι σοφοὺς τοὺς πρώτους τοῖς πράγμασι τὰ ὀνόματα θέντας·</s><s id="Section15s2">Μωυσῆς δὲ ἄμεινον, ὅτι πρῶτον
μὲν οὔ τισι τῶν πρότερον, ἀλλὰ τῷ πρώτῳ γενομένῳ, ἵνα ὥσπερ
αὐτὸς ἀρχὴ τοῖς ἄλλοις γενέσεως ἐπλάσθη, οὕτως καὶ αὐτὸς ἀρχὴ τοῦ
 διαλέγεσθαι νομισθῇ</s><s id="Section15s3">— μὴ γὰρ ὄντων ὀνομάτων, οὐδ’ ἂν διάλεκτος
ἦν —, ἔπειτα ὅτι πολλῶν μὲν τιθέντων ὀνόματα διάφωνα καὶ ἄμικτα
ἔμελλεν ἔσεσθαι, ἄλλων ἄλλως τιθέντων,</s><s id="Section15s4">ἑνὸς δὲ ὤφειλεν ἡ θέσις
ἐφαρμόττειν τῷ πράγματι, καὶ τοῦτ’ εἶναι σύμβολον ἅπασι τὸ αὐτὸ τοῦ</s></p></div>
<div n="Book2Ch16" subtype="chapter" type="textpart">
<p><s id="Section16s1">τυγχάνοντος ἢ τοῦ σημαινομένου.</s><s id="Section16s2">ὁ δὲ ἠθικὸς λόγος τοιοῦτός
ἐστιν· τὸ „τί“ πολλάκις τίθεμεν ἀντὶ τοῦ „διὰ τί“, οἷον τί λέλουσαι,</s><s id="Section16s3">τί περιπατεῖς,</s><s id="Section16s4">τί διαλέγῃ,</s><s id="Section16s5">πάντα γὰρ ταῦτα ἀντὶ τοῦ „διὰ τί“.</s><s id="Section16s6">ὅταν
οὖν λέγῃ „ἰδεῖν τί καλέσει", ἄκουε ἴσον τῷ, διὰ τί καλέσει καὶ προσκαλέσεται
καὶ ἀσπάσεται τούτων ἕκαστον ὁ νοῦς· πότερον ἕνεκα τοῦ 
ἀναγκαίου μόνον, ὅτι κατέζευκται τὸ θνητὸν ἐξ ἀνάγκης πάθεσι καὶ
κακίαις, ἢ καὶ ἕνεκα τοῦ ἀμέτρου καὶ περιττοῦ; καὶ πότερον διὰ τὰς
τοῦ γηγενοῦς χρείας ἢ διὰ τὸ κρίνειν αὐτὰ βέλτιστα καὶ θαυμασιώτατα;</s></p></div>
<div n="Book2Ch17" subtype="chapter" type="textpart">
<p><s id="Section17s1">οἷον ἡδονῇ χρῆσθαι δεῖ τὸ γεγονός·</s><s id="Section17s2">ἀλλ’ ὁ   μὲν φαῦλος ὡς ἀγαθῷ τελείῳ
χρήσεται,</s><s id="Section17s3">ὁ δὲ σπουδαῖος ὡς μόνον ἀναγκαίῳ·</s><s id="Section17s4">χωρὶς γὰρ ἡδονῆς οὐδὲν 
γίνεται τῶν ἐν τῷ θνητῷ γένει. πάλιν τὴν τῶν χρημάτων κτῆσιν</s><s id="Section17s5">ὁ μὲν
&lt;φαῦλοσ&gt; τελειότατον ἀγαθὸν κρίνει,</s><s id="Section17s6">ὁ δὲ σπουδαῖος ἀναγκαῖον καὶ χρήσιμον
αὐτὸ μόνον.</s><s id="Section17s7">εἰκότως οὖν ὁ θεὸς ἰδεῖν καὶ καταμαθεῖν βούλεται,</s><s id="Section17s8">πῶς
ἕκαστον τούτων προσκαλεῖται καὶ ἀποδέχεται ὁ νοῦς, εἴτε ὡς ἀγαθὰ
 εἴτε ὡς ἀδιάφορα ἢ ὡς κακὰ μέν, χρειώδη δὲ ἄλλως.</s></p></div>
<div n="Book2Ch18" subtype="chapter" type="textpart">
<p><s id="Section18s1">διὸ καὶ πᾶν ὃ 
ἂν προσεκαλέσατο καὶ ἠσπάσατο ὡς ψυχὴν ζῶσαν ἰσότιμον αὐτὸ ἡγησάμενος
ψυχῇ,</s><s id="Section18s2">τοῦτο ὄνομα οὐ τοῦ κληθέντος ἐγίνετο μόνον, ἀλλὰ καὶ
τοῦ καλέσαντος· οἷον, εἰ ἀπεδέξατο ἡδονήν, ἐκαλεῖτο ἡδονικός, εἰ ἐπιθυμίαν,
ἐπιθυμητικός, εἰ ἀκολασίαν, ἀκόλαστος, εἰ δειλίαν, δειλός, καὶ οὕτως
ἐπὶ τῶν ἄλλων·</s><s id="Section18s3">ὥσπερ γὰρ ἀπὸ τῶν ἀρετῶν ὁ κατ’ αὐτὰς ποιὸς καλεῖται 
φρόνιμος ἢ σώφρων ἢ δίκαιος ἢ ἀνδρεῖος, οὕτως ἀπὸ τῶν κακιῶν ἄδικος
καὶ ἄφρων καὶ ἄνανδρος, ἐπειδὰν τὰς ἕξεις προσκαλέσηται καὶ δεξιώσηται.</s></p>
</div>
<div n="Book2Ch19" subtype="chapter" type="textpart">
<p><s id="Section19s1">„Καὶ ἐπέβαλεν ὁ θεὸς ἔκστασιν ἐπὶ τὸν Ἀδάμ, καὶ ὕπνωσε·
καὶ ἔλαβε μίαν τῶν πλευρῶν αὐτοῦ“ καὶ τὰ ἑξῆς</s><s id="Section19s2">(Gen. 2, 21). τὸ
ῥητὸν ἐπὶ τούτου μυθῶδές ἐστι·</s><s id="Section19s3">πῶς γὰρ ἂν παραδέξαιτό τις, ὅτι γέγονεν 
ἐκ πλευρᾶς ἀνδρὸς γυνὴ ἢ συνόλως ἄνθρωπος;</s><s id="Section19s4">τί δὲ ἐκώλυεν, ὥσπερ
ἐκ γῆς ἄνδρα ἐδημιούργει τὸ αἴτιον, οὕτως καὶ γυναῖκα δημιουργῆσαι;</s><s id="Section19s5">ὅ τε γὰρ ποιῶν ὁ αὐτὸς ἦν ἥ τε ὕλη σχεδὸν ἄπειρος, ἐξ ἧς πᾶσα
 ποιότης κατεσκευάζετο.</s></p></div>
<div n="Book2Ch20" subtype="chapter" type="textpart">
<p><s id="Section20s1">διὰ τί δὲ οὐκ ἐξ ἄλλου μέρους, τοσούτων ὑπαρχόντων,
ἀλλ’ ἐκ πλευρᾶς ἐτύπου τὴν γυναῖκα;</s><s id="Section20s2">ποτέραν δὲ πλευρὰν 
&lt;ἔλαβεν&gt; — ἵνα καὶ δύο μόνας ἐμφαίνεσθαι φῶμεν, πρὸς γὰρ ἀλήθειαν</s><s id="Section20s3">οὐδὲ πλῆθος αὐτῶν ἐδήλωσεν — ; ἆρά γε τὴν εὐώνυμον ἢ τὴν δεξιάν;</s><s id="Section20s4">εἴ γε μὴν ἀνεπλήρου σαρκὶ τὴν ἑτέραν, ἡ ἀπολειπομένη οὐκ ἦν σαρκίνη
δήπου; καὶ μὴν ἀδελφαί γ’ εἰσὶ καὶ συγγενεῖς πᾶσι τοῖς μέρεσιν αἱ
ἡμῶν πλευραὶ καὶ σαρκὸς γεγόνασι.</s></p></div>
<div n="Book2Ch21" subtype="chapter" type="textpart">
<p><s id="Section21s1">τί οὖν λεκτέον; πλευρὰς ὁ βίος  ὀνομάζει τὰς δυνάμεις·</s><s id="Section21s2">λέγομεν γὰρ πλευρὰς ἔχειν τὸν ἄνθρωπον ἴσον
τῷ δυνάμεις, καὶ εὔπλευρον εἶναι τὸν ἀθλητὴν ἀντὶ τοῦ ἰσχυρόν, καὶ
πλευρὰς ἔχειν τὸν κιθαρῳδὸν ἀντὶ τοῦ δύναμιν ἐρρωμένην ἐν τῷ ᾄδειν.</s></p></div>
<div n="Book2Ch22" subtype="chapter" type="textpart">
<p><s id="Section22s1">τούτου προειρημένου κἀκεῖνο λεκτέον,   ὅτι ὁ γυμνὸς καὶ ἀνένδετος σώματι νοῦς</s><s id="Section22s2">— περὶ γὰρ τοῦ μήπω ἐνδεδεμένου ἐστὶν ὁ λόγος —
 πολλὰς ἔχει δυνάμεις, ἑκτικὴν φυτικὴν ψυχικὴν λογικὴν διανοητικήν,
ἄλλας μυρίας κατά τε εἴδη καὶ γένη. ἡ μὲν ἕξις κοινὴ καὶ τῶν
ἀψύχων ἐστὶ λίθων καὶ ξύλων, ἧς μετέχει καὶ τὰ ἐν ἡμῖν ἐοικότα
λίθοις ὀστέα.</s><s id="Section22s3">ἡ δὲ φύσις διατείνει καὶ ἐπὶ τὰ φυτά·</s><s id="Section22s4">καὶ ἐν ἡμῖν
δέ ἐστιν ἐοικότα φυτοῖς, ὄνυχές τε καὶ τρίχες·</s><s id="Section22s5">ἔστι δὲ ἡ φύσις
 ἕξις ἤδη κινουμένη.</s></p></div>
<div n="Book2Ch23" subtype="chapter" type="textpart">
<p><s id="Section23s1">ψυχὴ δέ ἐστι φύσις προσειληφυῖα φαντασίαν καὶ ὁρμήν· αὕτη κοινὴ καὶ τῶν ἀλόγων ἐστίν·</s><s id="Section23s2">ἔχει δὲ καὶ ὁ ἡμέτερος νοῦς
ἀναλογοῦν τι ἀλόγου ψυχῇ.</s><s id="Section23s3">πάλιν</s><s id="Section23s4">ἡ διανοητικὴ δύναμις ἰδία τοῦ νοῦ
ἐστι, καὶ ἡ λογικὴ κοινὴ μὲν τάχα καὶ τῶν θειοτέρων φύσεων, ἰδία δὲ
ὡς ἐν θνητοῖς ἀνθρώπου· αὕτη δὲ διττή,</s><s id="Section23s5">ἡ μὲν καθ’ ἣν λογικοί ἐσμεν
 νοῦ μετέχοντες,</s><s id="Section23s6">ἡ δὲ καθ’ ἣν διαλεγόμεθα.</s></p></div>
<div n="Book2Ch24" subtype="chapter" type="textpart">
<p><s id="Section24s1">ἔστιν &lt;οὖν καὶ&gt; ἄλλη δύναμις ἐν ψυχῇ τούτων ἀδελφή, ἡ αἰσθητική, περὶ ἧς ἐστιν ὁ λόγος·</s><s id="Section24s2">οὐδὲν γὰρ ἄλλο νῦν ὑπογράφει ἢ γένεσιν τῆς κατ’ ἐνέργειαν αἰσθήσεως·
καὶ κατὰ λόγον·</s><s id="Section24s3">μετὰ γὰρ νοῦν εὐθὺς ἔδει δημιουργηθῆναι αἴσθησιν
βοηθὸν αὐτῷ καὶ σύμμαχον.</s><s id="Section24s4">τελεσιουργήσας οὖν ἐκεῖνον τὸ δεύτερον
 καὶ τῇ τάξει καὶ τῇ δυνάμει πλάττει δημιούργημα, τὴν κατ’ ἐνέργειαν
αἴσθησιν, πρὸς συμπλήρωσιν τῆς ὅλης ψυχῆς καὶ πρὸς τὴν τῶν ὑποκειμένων
ἀντίληψιν.</s><s id="Section24s5">πῶς οὖν γεννᾶται;</s></p></div>
<div n="Book2Ch25" subtype="chapter" type="textpart">
<p><s id="Section25s1">ὡς αὐτὸς πάλιν φησίν, ὅταν ὑπνώσῃ ὁ νοῦς· τῷ γὰρ ὄντι ὑπνώσαντος νοῦ γίνεται αἴσθησις,</s><s id="Section25s2">καὶ γὰρ
ἔμπαλιν ἐγρηγορότος νοῦ σβέννυται· τεκμήριον δέ· ὅταν τι βουλώμεθα
 ἀκριβῶς νοῆσαι, εἰς ἐρημίαν ἀποδιδράσκομεν, καταμύομεν τὰς ὄψεις, τὰ
ὦτα ἐπιφράττομεν, ἀποταττόμεθα ταῖς αἰσθήσεσιν. οὕτως μέν, ὅταν</s><s id="Section25s3">ἀναστῇ καὶ ἐγρηγόρσει χρῆται ὁ νοῦς, φθείρεται αἴσθησις.</s></p></div>
<div n="Book2Ch26" subtype="chapter" type="textpart">
<p><s id="Section26s1">ἴδωμεν δὲ
καὶ θάτερον, πῶς ὕπνῳ χρῆται ὁ νοῦς. περιαναστάσης καὶ ζωπυρηθείσης
αἰσθήσεως, ὅταν ἡ ὄψις γραφέων ἢ πλαστῶν ἔργα εὖ δεδημιουργημένα
καθορᾷ, οὐχ ὁ νοῦς ἄπρακτός ἐστι νοητὸν ἐπινοῶν οὐδέν;</s><s id="Section26s2">τί δ’
ὅταν ἡ ἀκοὴ προσέχῃ φωνῆς ἐμμελείᾳ, δύναται ὁ νοῦς λογίζεσθαί τι τῶν 
οἰκείων; οὐδαμῶς. καὶ μὴν πολὺ πλέον ἄπρακτος γίνεται,</s><s id="Section26s3">ὅταν ἡ γεῦσις
 ἐξαναστᾶσα λάβρως ἐμπιπλῆται τῶν γαστρὸς ἡδονῶν.</s></p></div>
<div n="Book2Ch27" subtype="chapter" type="textpart">
<p><s id="Section27s1">διὸ καὶ Μωυσῆς
φοβηθείς,</s><s id="Section27s2">μή ποτε ὁ νοῦς μὴ μόνον κοιμηθῇ, ἀλλὰ καὶ τελείως ἀποθάνῃ,
φησὶν ἐν   ἑτέροις·</s><s id="Section27s3">„καὶ πάσσαλος ἔσται σοι ἐπὶ τῆς ζώνης σου· καὶ
ἔσται, ὅταν διακαθιζάνῃς, ὀρύξεις ἐν αὐτῷ καὶ ἐπαγαγὼν καλύψεις τὴν 
ἀσχημοσύνην σου“ (Deut. 23, 13), πάσσαλον συμβολικῶς φάσκων τὸν
 ἐξορύσσοντα λόγον τὰ κεκρυμμένα τῶν πραγμάτων.</s></p></div>
<div n="Book2Ch28" subtype="chapter" type="textpart">
<p><s id="Section28s1">κελεύει δ’ αὐτὸν
φορεῖν ἐπὶ τοῦ πάθους, ὃ ἀνεζῶσθαι χρὴ καὶ μὴ ἐᾶν κεχαλάσθαι καὶ
ἀνεῖσθαι·</s><s id="Section28s2">τοῦτο δὲ πρακτέον,</s><s id="Section28s3">ὅταν ὁ νοῦς τοῦ τόνου τῶν νοητῶν ἀποστὰς
ὑφιῆται πρὸς τὰ πάθη καὶ διακαθιζάνῃ ἐνδιδοὺς καὶ ἀγόμενος ὑπὸ 
 τῆς σωματικῆς ἀνάγκης.</s></p></div>
<div n="Book2Ch29" subtype="chapter" type="textpart">
<p><s id="Section29s1">καὶ οὕτως ἔχει· ὅταν ἐν ταῖς ἁβροδιαίτοις
συνουσίαις ἐπιλάθηται ὁ νοῦς ἑαυτοῦ κρατηθεὶς τοῖς ἐπὶ τὰς ἡδονὰς
ἄγουσι, δεδουλώμεθα καὶ ἀκατακαλύπτῳ τῇ ἀκαθαρσίᾳ χρώμεθα·</s><s id="Section29s2">ἐὰν
δὲ ὁ λόγος ἰσχύσῃ ἀνακαθᾶραι τὸ πάθος, οὔτε πίνοντες μεθυσκόμεθα
οὔτε ἐσθίοντες ἐξυβρίζομεν διὰ κόρον, ἀλλὰ δίχα τοῦ ληρεῖν νηφάλια 
 σιτούμεθα.</s></p></div>
<div n="Book2Ch30" subtype="chapter" type="textpart">
<p><s id="Section30s1">οὐκοῦν ἥ τε τῶν αἰσθήσεων ἐγρήγορσις ὕπνος ἐστὶ &lt;τοῦ&gt; νοῦ
ἥ τε τοῦ νοῦ ἐγρήγορσις ἀπραξία τῶν αἰσθήσεων, καθάπερ καὶ ἡλίου
ἀνατείλαντος μὲν ἀφανεῖς αἱ τῶν ἄλλων ἀστέρων λάμψεις, καταδύντος δὲ
ἔκδηλοι· ἡλίου δὴ τρόπον ὁ νοῦς ἐγρηγορὼς μὲν ἐπισκιάζει ταῖς αἰσθήσεσι,</s><s id="Section30s2">κοιμηθεὶς δὲ αὐτὰς ἐξέλαμψε.</s></p></div>
<div n="Book2Ch31" subtype="chapter" type="textpart"><milestone n="9" unit="altref"></milestone>
<p><s id="Section31s1">τούτων εἰρημένων ἐφαρμοστέον 
τὰς λέξεις. „ἐπέβαλε“ φησίν „ὁ θεὸς ἔκστασιν ἐπὶ τὸν Ἀδάμ, καὶ
ὕπνωσεν“ (Gen. 2, 21)· ὀρθῶς·</s><s id="Section31s2">ἡ γὰρ ἔκστασις καὶ τροπὴ τοῦ νοῦ
ὕπνος ἐστὶν αὐτοῦ·</s><s id="Section31s3">ἐξίσταται δέ, ὅταν μὴ πραγματεύηται τὰ ἐπιβάλλοντα
αὐτῷ νοητά·</s><s id="Section31s4">ὅτε δ’ οὐκ ἐνεργεῖ ταῦτα, κοιμᾶται.</s><s id="Section31s5">εὖ δὲ τὸ
φάναι ὅτι ἐξίσταται,</s><s id="Section31s6">τοῦτο δ’ ἐστὶ τρέπεται, οὐ παρ’ ἑαυτόν, ἀλλὰ 
παρὰ τὸν ἐπιβάλλοντα καὶ ἐπιφέροντα καὶ ἐπιπέμποντα τὴν τροπὴν
 θεόν.</s></p></div>
<div n="Book2Ch32" subtype="chapter" type="textpart">
<p><s id="Section32s1">καὶ γὰρ οὕτως ἔχει·</s><s id="Section32s2">εἰ γοῦν παρ’ ἐμὲ ἦν τὸ τρέπεσθαι, ὁπότε</s><s id="Section32s3">ἐβουλόμην, ἂν ἐχρώμην αὐτῷ, καὶ ὁπότε μὴ ἐπροῃρούμην, ἄτρεπτος
διετέλουν·</s><s id="Section32s4">νυνὶ δὲ καὶ ἀντιφιλονεικεῖ μοι ἡ τροπή, καὶ πολλάκις βουλόμενος
καθῆκόν τι νοῆσαι ἐπαντλοῦμαι ταῖς παρὰ τὸ καθῆκον ἐπιρροίαις,
καὶ ἔμπαλιν ἔννοιάν τινος λαμβάνων αἰσχροῦ ποτίμοις ἐννοίαις ἀπερρυψάμην
 ἐκεῖνο, θεοῦ τῇ ἑαυτοῦ</s><s id="Section32s5">χάριτι γλυκὺ νᾶμα ἀντὶ ἁλμυροῦ ἐπεισχέαντος
τῇ ψυχῇ.</s></p></div>
<div n="Book2Ch33" subtype="chapter" type="textpart">
<p><s id="Section33s1">πᾶν μὲν οὖν τὸ γενητὸν ἀναγκαῖον τρέπεσθαι,</s><s id="Section33s2">ἴδιον γάρ ἐστι τοῦτο αὐτοῦ, ὥσπερ θεοῦ τὸ ἄτρεπτον εἶναι·</s><s id="Section33s3">ἀλλ’ οἱ μὲν
τραπέντες κατέμειναν ἄχρι παντελοῦς φθορᾶς,</s><s id="Section33s4">οἱ δ’ ὅσον μόνον παθεῖν
τὸ θνητόν,</s><s id="Section33s5">οὗτοι δ’ εὐθὺς ἀνεσώθησαν.</s></p></div>
<div n="Book2Ch34" subtype="chapter" type="textpart">
<p><s id="Section34s1">διὸ καὶ Μωυσῆς φησιν ὅτι  „οὐκ   ἐάσει τὸν ὀλοθρεύοντα εἰσελθεῖν εἰς τὰς οἰκίας ὑμῶν πατάξαι“
 (Exod. 12, 23)·</s><s id="Section34s2">ἐᾷ μὲν γὰρ τὸν ὀλοθρεύοντα — ὄλεθρος δὲ ψυχῆς
ἐστιν ἡ τροπή — εἰσελθεῖν εἰς τὴν ψυχήν, ἵνα τὸ ἴδιον ἐνδείξηται τοῦ
γενητοῦ·</s><s id="Section34s3">οὐκ ἀφήσει δὲ ὁ θεὸς τὸν τοῦ ὁρῶντος ἔγγονον Ἰσραὴλ οὕτως
τραπῆναι, ὥστε πληγῆναι ὑπὸ τῆς τροπῆς, ἀλλὰ ἀναδραμεῖν καὶ ἀνακῦψαι
 ὥσπερ ἐκ βυθοῦ καὶ ἀνασωθῆναι βιάσεται.</s></p></div>
<div n="Book2Ch35" subtype="chapter" type="textpart">
<p><s id="Section35s1">„ἔλαβε μίαν τῶν πλευρῶν αὐτοῦ“</s><s id="Section35s2">(Gen. 2, 21). τῶν πολλῶν τοῦ νοῦ δυνάμεων
μίαν ἔλαβε τὴν αἰσθητικήν.</s><s id="Section35s3">τὸ δὲ „ἔλαβεν“ οὐκ ἀντὶ τοῦ ἀφεῖλεν
ἀκουστέον, ἀλλ’ ἀντὶ τοῦ κατηρίθμησεν, ἐξήτασεν, ὡς ἐν ἑτέροις „λάβε
τὸ κεφάλαιον τῶν σκύλων τῆς αἰχμαλωσίας“</s><s id="Section35s4">(Num. 31, 26).</s></p></div>
<div n="Book2Ch36" subtype="chapter" type="textpart">
<p><s id="Section36s1">τί οὖν  ἐστιν ὃ βούλεται παραστῆσαι;</s><s id="Section36s2">διχῶς αἴσθησις λέγεται,</s><s id="Section36s3">ἡ μὲν καθ’ ἕξιν,
ἥτις καὶ κοιμωμένων ἡμῶν ἐστιν,</s><s id="Section36s4">ἡ δὲ κατ’ ἐνέργειαν.</s><s id="Section36s5">τῆς μὲν οὖν
προτέρας τῆς καθ’ ἕξιν ὄφελος οὐδέν, οὐδὲ γὰρ αὐτῇ τῶν ὑποκειμένων
ἀντιλαμβανόμεθα, τῆς δὲ δευτέρας τῆς κατ’ ἐνέργειαν,</s><s id="Section36s6">διὰ γὰρ ταύτης
ποιούμεθα τὰς τῶν αἰσθητῶν ἀντιλήψεις.</s></p></div>
<div n="Book2Ch37" subtype="chapter" type="textpart">
<p><s id="Section37s1">γεννήσας οὖν τὴν προτέραν  τὴν καθ’ ἕξιν αἴσθησιν, ὅτε καὶ τὸν νοῦν ἐγέννα</s><s id="Section37s2">— σὺν γὰρ πολλαῖς
δυνάμεσιν ἠρεμούσαις αὐτὸν κατεσκεύαζε —, νῦν βούλεται τὴν κατ’
ἐνέργειαν ἀποτελέσαι·</s><s id="Section37s3">ἀποτελεῖται δὲ ἡ κατ’ ἐνέργειαν, ὅταν ἡ καθ’
ἕξιν κινηθεῖσα ταθῇ μέχρι τῆς σαρκὸς καὶ τῶν αἰσθητικῶν ἀγγείων·</s><s id="Section37s4">ὥσπερ γὰρ φύσις ἀποτελεῖται κινηθέντος σπέρματος, οὕτως καὶ ἐνέργεια
 κινηθείσης ἕξεως.</s></p></div>
<div n="Book2Ch38" subtype="chapter" type="textpart">
<p><s id="Section38s1">„ἀνεπλήρου δὲ σάρκα ἀντ’ αὐτῆς“</s><s id="Section38s2">(Gen. 2, 21), τουτέστι συνεπλήρου τὴν καθ’ ἕξιν αἴσθησιν ἄγων εἰς ἐνέργειαν καὶ</s><s id="Section38s3">τείνων αὐτὴν ἄχρι σαρκὸς καὶ τῆς ὅλης ἐπιφανείας.</s><s id="Section38s4">διὸ καὶ ἐπιφέρει
ὅτι „ᾠκοδόμησεν εἰς γυναῖκα“</s><s id="Section38s5">(Gen. 2, 22), διὰ τούτου παριστὰς ὅτι
οἰκειότατον καὶ εὐθυβολώτατόν ἐστιν ὄνομα αἰσθήσεως γυνή·</s><s id="Section38s6">ὥσπερ γὰρ
ὁ μὲν ἀνὴρ ἐν τῷ δρᾶσαι θεωρεῖται,</s><s id="Section38s7">ἐν δὲ τῷ πάσχειν ἡ γυνή, οὕτως
ἐν μὲν τῷ δρᾶν ὁ νοῦς, ἐν δὲ τῷ πάσχειν γυναικὸς τρόπον ἡ αἴσθησις 
 ἐξετάζεται.</s></p></div>
<div n="Book2Ch39" subtype="chapter" type="textpart">
<p><s id="Section39s1">μαθεῖν δὲ ἐκ τῆς ἐναργείας ῥᾴδιον· ἡ ὄψις πάσχει ὑπὸ
τῶν κινούντων αὐτὴν ὁρατῶν, τοῦ λευκοῦ, τοῦ μέλανος, τῶν ἄλλων, ἡ
ἀκοὴ πάλιν ὑπὸ τῶν φωνῶν καὶ ἡ γεῦσις ὑπὸ τῶν χυλῶν διατίθεται,
ὑπὸ τῶν ἀτμῶν ἡ ὄσφρησις, ὑπὸ &lt;τοῦ&gt;
τραχέος καὶ μαλακοῦ ἡ ἁφή· καὶ
ἠρεμοῦσί γε αἱ αἰσθήσεις ἅπασαι, μέχρις ἂν προσέλθῃ ἑκάστῃ τὸ κινῆσον
ἔξωθεν.</s></p>
</div>
<div n="Book2Ch40" subtype="chapter" type="textpart">
<p><s id="Section40s1">„Καὶ ἤγαγεν αὐτὴν πρὸς τὸν Ἀδάμ·</s><s id="Section40s2">καὶ εἶπεν Ἀδάμ</s><s id="Section40s3">Τοῦτο νῦν ὀστοῦν ἐκ τῶν ὀστῶν μου καὶ σὰρξ ἐκ τῆς σαρκός μου“
(Gen. 2, 22. 23). τὴν κατ’ ἐνέργειαν αἴσθησιν</s><s id="Section40s4">ἄγει ὁ θεὸς πρὸς τὸν
νοῦν, εἰδὼς ὅτι ἀνακάμπτειν   δεῖ τὴν κίνησιν αὐτῆς καὶ ἀντίληψιν
ἐπὶ νοῦν.</s><s id="Section40s5">ὁ δὲ θεασάμενος ἣν πρότερον εἶχε δύναμιν καὶ 
καθ’ ἕξιν ἠρεμοῦσαν</s><s id="Section40s6">νῦν ἀποτέλεσμα καὶ ἐνέργειαν γεγενημένην καὶ
κινουμένην, θαυμάζει τε καὶ ἀναφθέγγεται φάσκων ὅτι οὐκ ἔστιν ἀλλοτρία
 αὑτοῦ, ἀλλὰ σφόδρα οἰκεία· "τοῦτο"</s></p></div>
<div n="Book2Ch41" subtype="chapter" type="textpart">
<p><s id="Section41s1">γάρ φησιν „ἐστὶν ὀστοῦν ἐκ
τῶν ἐμῶν ὀστῶν“ τουτέστι δύναμις ἐκ τῶν ἐμῶν δυνάμεων</s><s id="Section41s2">— ἐπὶ γὰρ 
δυνάμεως καὶ ἰσχύος</s><s id="Section41s3">νῦν παρείληπται τὸ ὀστέον — καὶ πάθος ἐκ τῶν
ἐμῶν παθῶν· „καὶ σὰρξ“ φησίν „ἐκ τῆς σαρκός μου“·</s><s id="Section41s4">πάντα γὰρ ὅσα
πάσχει ἡ αἴσθησις, οὐκ ἄνευ νοῦ ὑπομένει,</s><s id="Section41s5">πηγὴ γὰρ οὗτός ἐστιν αὐτῇ</s></p></div>
<div n="Book2Ch42" subtype="chapter" type="textpart">
<p><s id="Section42s1">καὶ θεμέλιος ᾧ ἐπερείδεται. ἄξιον δὲ σκέψασθαι, διὰ τί τὸ "νῦν"
προσετέθη·</s><s id="Section42s2">„τοῦτο“ γάρ φησι „νῦν ὀστοῦν ἐκ τῶν ὀστῶν μου.“ ἡ 
αἴσθησις φύσει νῦν ἐστι κατὰ τὸν ἐνεστῶτα χρόνον ὑφισταμένη μόνον.</s><s id="Section42s3">ὁ
μὲν γὰρ νοῦς τῶν τριῶν ἐφάπτεται χρόνων,</s><s id="Section42s4">καὶ γὰρ τὰ παρόντα νοεῖ καὶ
 τῶν παρεληλυθότων μέμνηται καὶ τὰ μέλλοντα προσδοκᾷ·</s></p></div>
<div n="Book2Ch43" subtype="chapter" type="textpart">
<p><s id="Section43s1">ἡ δὲ αἴσθησις
οὔτε μελλόντων ἀντιλαμβάνεται οὐδ’ ἀνάλογόν τι πάσχει προσδοκίᾳ ἢ
ἐλπίδι οὔτε παρεληλυθότων μέμνηται, ἀλλ’ ὑπὸ τοῦ ἤδη κινοῦντος καὶ 
παρόντος μόνου πάσχειν πέφυκεν, οἷον ὀφθαλμὸς λευκαίνεται νῦν ὑπὸ τοῦ</s><s id="Section43s2">παρόντος λευκοῦ, ὑπὸ δὲ τοῦ μὴ παρόντος οὐδὲν πάσχει.</s><s id="Section43s3">ὁ δὲ νοῦς
καὶ ἐπὶ τῷ μὴ παρόντι κινεῖται, παρεληλυθότι μὲν κατὰ μνήμην,
μέλλοντι δὲ ἐπελπίζων καὶ προσδοκῶν.</s></p></div>
<div n="Book2Ch44" subtype="chapter" type="textpart">
<p><s id="Section44s1">„ταύτῃ καὶ κληθήσεται γυνή“</s><s id="Section44s2">(Gen. 2, 23), ἀντὶ τοῦ, διὰ τοῦτο ἡ αἴσθησις γυνὴ προσρηθήσεται,
 „ὅτι ἐκ τοῦ ἀνδρὸς“ τοῦ κινοῦντος αὐτὴν „λαμβάνεται αὕτη„ φησί.</s><s id="Section44s3">διὰ τί οὖν τὸ „αὕτη“ πρόσκειται; ὅτι ἐστὶν ἑτέρα αἴσθησις, οὐκ ἐκ τοῦ
νοῦ λαμβανομένη, ἀλλὰ σὺν αὐτῷ γεγενημένη· δύο γάρ, ὡς εἶπον ἤδη,
εἰσὶν αἰσθήσεις,</s><s id="Section44s4">ἡ μὲν καθ’ ἕξιν, ἡ δὲ κατ’ ἐνέργειαν</s><s id="Section44s5">·</s></p></div>
<div n="Book2Ch45" subtype="chapter" type="textpart">
<p><s id="Section45s1">ἡ μὲν οὖν καθ’ ἕξιν οὐκ ἐκ τοῦ ἀνδρός, τουτέστι τοῦ νοῦ, λαμβάνεται, ἀλλὰ σὺν αὐτῷ
 φύεται·</s><s id="Section45s2">ὁ γὰρ νοῦς, καθάπερ ἐδήλωσα, ὅτε ἐγεννᾶτο, σὺν πολλαῖς
δυνάμεσι καὶ ἕξεσιν ἐγεννᾶτο, λογικῇ ψυχικῇ φυτικῇ, ὥστε καὶ αἰσθητικῇ·</s><s id="Section45s3">ἡ δὲ κατ’ ἐνέργειαν ἐκ τοῦ νοῦ·</s><s id="Section45s4">ἐκ γὰρ τῆς ἐν νῷ καθ’ ἕξιν
οὔσης αἰσθήσεως ἐτάθη, ἵνα γένηται κατ’ ἐνέργειαν, ὥστε ἐξ αὐτοῦ τοῦ
νοῦ γεγενῆσθαι τὴν δευτέραν καὶ κατὰ κίνησιν.</s></p></div>
<div n="Book2Ch46" subtype="chapter" type="textpart">
<p><s id="Section46s1">μάταιος δὲ ὁ νομίζων  πρὸς τὸν ἀληθῆ λόγον ἐκ τοῦ νοῦ τι συνόλως γεννᾶσθαι ἢ ἐξ ἑαυτοῦ.
οὐχ ὁρᾷς ὅτι καὶ τῇ ἐπὶ τῶν εἰδώλων καθεζομένῃ αἰσθήσει τῇ Ῥαχὴλ
 νομιζούσῃ ἐκ τοῦ νοῦ τὰ κινήματα εἶναι ἐπιπλήττει ὁ βλέπων;</s><s id="Section46s2">ἡ   μὲν
γάρ φησι· „δός μοι τέκνα,</s><s id="Section46s3">εἰ δὲ μή, τελευτήσω ἐγώ“ (Gen. 30, 1)·</s><s id="Section46s4">ὁ
δὲ ἀποκρίνεται ὅτι,</s><s id="Section46s5">ὦ ψευδοδοξοῦσα, οὐκ ἔστιν ὁ νοῦς αἴτιον οὐδενός,
 ἀλλ’ ὁ πρὸ τοῦ νοῦ θεός·</s><s id="Section46s6">διὸ καὶ ἐπιφέρει· „μὴ ἀντὶ θεοῦ</s><s id="Section46s7">ἐγώ εἰμι,
ὃς ἐστέρησέ σε καρπὸν κοιλίας“</s><s id="Section46s8">(ibid. 2) ;</s></p></div>
<div n="Book2Ch47" subtype="chapter" type="textpart">
<p><s id="Section47s1">ὅτι δὲ ὁ γεννῶν ὁ θεός ἐστι, μαρτυρήσει ἐπὶ τῆς Λείας, ὅταν φῇ· „ἰδὼν δὲ κύριος ὅτι μισεῖται
Λεία, ἤνοιξε τὴν μήτραν αὐτῆς,</s><s id="Section47s2">Ῥαχὴλ δὲ ἦν στεῖρα" (Gen. 29, 31).
ἀνδρὸς δὲ ἴδιον τὸ μήτραν ἀνοιγνύναι.</s><s id="Section47s3">φύσει δὲ μισεῖται παρὰ τῷ
 θνητῷ &lt;γένεῑγτ; ἡ ἀρετή,</s><s id="Section47s4">διὸ καὶ ὁ θεὸς αὐτὴν τετίμηκε καὶ παρέχει τὰ
πρωτοτόκια τῇ μισουμένῃ.</s></p></div>
<div n="Book2Ch48" subtype="chapter" type="textpart">
<p><s id="Section48s1">λέγει δ’ ἐν ἑτέροις·</s><s id="Section48s2">„ἐὰν δὲ γένωνται ἀνθρώπῳ δύο γυναῖκες, μία αὐτῶν ἠγαπημένη καὶ μία αὐτῶν μισουμένη,
καὶ τέκωσιν αὐτῷ καὶ γένηται υἱὸς πρωτότοκος τῆς μισουμένης, ... οὐ
δυνήσεται πρωτοτοκεῦσαι τῷ υἱῷ τῆς ἠγαπημένης, ὑπεριδὼν τὸν υἱὸν
 τῆς μισουμένης τὸν πρωτότοκον“ (Deut. 21, 15. 16)·</s><s id="Section48s3">πρώτιστα γάρ</s><s id="Section48s4">ἐστι καὶ τελειότατα τὰ τῆς μισουμένης | ἀρετῆς γεννήματα,</s><s id="Section48s5">τὰ δὲ τῆς
ἀγαπωμένης ἡδονῆς ἔσχατα.</s></p>
</div>
<div n="Book2Ch49" subtype="chapter" type="textpart">
<p><s id="Section49s1">„Ἕνεκα τούτου καταλείψει ἄνθρωπος τὸν πατέρα καὶ τὴν
μητέρα, καὶ προσκολληθήσεται πρὸς τὴν γυναῖκα αὐτοῦ, καὶ ἔσονται οἱ
δύο εἰς σάρκα μίαν“</s><s id="Section49s2">(Gen. 2, 24). ἕνεκα τῆς αἰσθήσεως ὁ νοῦς, ὅταν 
αὐτῇ δουλωθῇ, καταλείπει καὶ τὸν πατέρα τῶν ὅλων θεὸν καὶ τὴν
μητέρα τῶν συμπάντων, τὴν ἀρετὴν καὶ σοφίαν τοῦ θεοῦ, καὶ προσκολλᾶται
καὶ ἑνοῦται τῇ αἰσθήσει καὶ ἀναλύεται εἰς αἴσθησιν, ἵνα γένωνται
 μία σὰρξ καὶ ἓν πάθος οἱ δύο.</s></p></div>
<div n="Book2Ch50" subtype="chapter" type="textpart">
<p><s id="Section50s1">παρατήρει δ’ ὅτι οὐχ ἡ γυνὴ
κολλᾶται τῷ ἀνδρί, ἀλλ’ ἔμπαλιν ὁ ἀνὴρ τῇ γυναικί, ὁ νοῦς τῇ αἰσθήσει·</s><s id="Section50s2">ὅταν γὰρ τὸ κρεῖττον ὁ νοῦς ἑνωθῇ τῷ χείρονι τῇ αἰσθήσει, ἀναλύεται
εἰς τὸ χεῖρον τὸ σαρκὸς γένος, τὴν παθῶν αἰτίαν αἴσθησιν·</s><s id="Section50s3">ὅταν
δὲ τὸ χεῖρον ἡ αἴσθησις ἀκολουθήσῃ τῷ κρείττονι τῷ νῷ, οὐκέτι ἔσται
σάρξ, ἀλλὰ ἀμφότερα νοῦς.</s><s id="Section50s4">οὗτος μὲν δὴ τοιοῦτος, τὸ φιλοπαθὲς προκρίνων
 τοῦ φιλοθέου.</s></p></div>
<div n="Book2Ch51" subtype="chapter" type="textpart">
<p><s id="Section51s1">ἔστι δέ τις ἕτερος τοὐναντίον ᾑρημένος ὁ Λευὶ ὁ 
„λέγων τῷ πατρὶ καὶ τῇ μητρί</s><s id="Section51s2">Οὐχ ἑώρακά σε, καὶ τοὺς ἀδελφοὺς
οὐκ ἐπέγνω, καὶ τοὺς υἱοὺς ἀπέγνω“ (Deut. 33, 9)· πατέρα καὶ μητέρα
οὗτος [τε], τὸν νοῦν καὶ τὴν τοῦ σώματος ὕλην, καταλείπει ὑπὲρ τοῦ
κλῆρον ἔχειν τὸν ἕνα θεόν,</s><s id="Section51s3">„κύριος γὰρ αὐτὸς κλῆρος αὐτῷ“ (Deut. 10, 9).</s></p></div>
<div n="Book2Ch52" subtype="chapter" type="textpart">
<p><s id="Section52s1">γίνεται δὴ τοῦ μὲν φιλοπαθοῦς κλῆρος τὸ πάθος, τοῦ δὲ &lt;φιλοθέου&gt; τοῦ 
Λευὶ κλῆρος ὁ θεός. οὐχ ὁρᾷς ὅτι καὶ τῇ δεκάτῃ τοῦ &lt;ἑβδόμου&gt; μηνὸς
κελεύει δύο τράγους [κλῆρον] προσάγειν, „κλῆρον ἕνα τῷ κυρίῳ καὶ κλῆρον
ἕνα τῷ ἀποπομπαίῳ“ (Lev. 16, 8) ; τοῦ γὰρ φιλοπαθοῦς ἐστι κλῆρος
ὄντως τὸ ἀποπόμπιμον</s><s id="Section52s2">πάθος.</s></p>
</div>
<div n="Book2Ch53" subtype="chapter" type="textpart">
<p><s id="Section53s1">„Καὶ ἦσαν οἱ δύο γυμνοί, ὅ τε Ἀδὰμ καὶ ἡ γυνὴ αὐτοῦ, 
καὶ οὐκ ᾐσχύνοντο.</s><s id="Section53s2">Ὁ δὲ ὄφις ἦν φρονιμώτατος πάντων τῶν θηρίων
τῶν ἐπὶ τῆς γῆς, ὧν   ἐποίησε κύριος ὁ θεός“</s><s id="Section53s3">(Gen. 2, 25. 3,1).
γυμνός ἐστιν ὁ νοῦς ὁ μήτε κακίᾳ μήτε ἀρετῇ ἀμπεχόμενος, ἀλλ’
ἑκατέρου γεγυμνωμένος ὄντως, οἷον ἡ τοῦ νηπίου παιδὸς ψυχὴ ἀμέτοχος
οὖσα ἑκατέρου, ἀγαθοῦ τε καὶ κακοῦ, ἀπημφίασται τὰ καλύμματα καὶ</s><s id="Section53s4">γεγύμνωται·</s><s id="Section53s5">ταῦτα γάρ ἐστιν ἐσθήματα ψυχῆς, οἷς σκεπάζεται καὶ συγκρύπτεται,
τῆς μὲν σπουδαίας τὸ ἀγαθόν, τῆς δὲ φαύλης τὸ κακόν.</s></p></div>
<div n="Book2Ch54" subtype="chapter" type="textpart">
<p><s id="Section54s1">τριχῶς δὲ [καὶ] ψυχὴ γυμνοῦται· ἅπαξ μὲν ὅτε ἄτρεπτος διατελεῖ καὶ πασῶν μὲν ἠρήμωται κακιῶν,</s><s id="Section54s2">πάντα δὲ τὰ πάθη ἀπημφίασται καὶ ἀποβέβληκε.</s><s id="Section54s3">διὰ τοῦτο καὶ „Μωυσῆς ἔξω τῆς παρεμβολῆς πήγνυσι τὴν
ἑαυτοῦ σκηνήν, μακρὰν ἀπὸ τῆς παρεμβολῆς, καὶ ἐκλήθη σκηνὴ μαρτυρίου“
 (Exod. 33, 7)· τοῦτο δ’ ἐστὶ τοιοῦτον</s><s id="Section54s4">·</s></p></div>
<div n="Book2Ch55" subtype="chapter" type="textpart">
<p><s id="Section55s1">ἡ φιλόθεος ψυχὴ ἐκδῦσα τὸ σῶμα καὶ τὰ τούτῳ φίλα καὶ μακρὰν ἔξω φυγοῦσα ἀπὸ τούτων
πῆξιν καὶ βεβαίωσιν καὶ ἵδρυσιν ἐν τοῖς τελείοις ἀρετῆς δόγμασι λαμβάνει·</s><s id="Section55s2">διὸ καὶ μαρτυρεῖται ὑπὸ θεοῦ, ὅτι καλῶν ἐρᾷ,</s><s id="Section55s3">„ἐκλήθη γὰρ
σκηνὴ μαρτυρίου“ φησί· καὶ τὸν καλοῦντα παρεσιώπησεν, ἵνα συγκινηθεῖσα
ἡ ψυχὴ σκέψηται,</s><s id="Section55s4">τίς ὁ μαρτυρῶν ταῖς φιλαρέτοις διανοίαις ἐστί.</s></p></div>
<div n="Book2Ch56" subtype="chapter" type="textpart">
<p><s id="Section56s1">τούτου χάριν ὁ ἀρχιερεὺς εἰς τὰ ἅγια τῶν ἁγίων οὐκ εἰσελεύσεται ἐν τῷ ποδήρει (cf. Lev. 16, 1 ss.), ἀλλὰ τὸν τῆς δόξης καὶ φαντασίας
 ψυχῆς χιτῶνα ἀποδυσάμενος καὶ καταλιπὼν τοῖς τὰ ἐκτὸς ἀγαπῶσι καὶ
δόξαν πρὸ ἀληθείας τετιμηκόσι γυμνὸς ἄνευ χρωμάτων καὶ ἤχων εἰσελεύσεται
σπεῖσαι τὸ ψυχικὸν αἷμα καὶ θυμιᾶσαι ὅλον τὸν νοῦν τῷ
σωτῆρι καὶ εὐεργέτῃ θεῷ.</s></p></div>
<div n="Book2Ch57" subtype="chapter" type="textpart">
<p><s id="Section57s1">καὶ μὲν δὴ Ναδὰβ καὶ Ἀβιοὺδ (cf. Lev. 10, 1) οἱ ἐγγίσαντες θεῷ καὶ τὸν μὲν θνητὸν βίον καταλιπόντες, τοῦ δ’
 ἀθανάτου μεταλαχόντες, γυμνοὶ θεωροῦνται τῆς κενῆς καὶ θνητῆς δόξης·</s><s id="Section57s2">οὐ γὰρ ἂν ἐν τοῖς χιτῶσιν αὐτοὺς οἱ κομίζοντες ἔφερον (Lev. 10, 5),
εἰ μὴ γεγύμνωντο πάντα δεσμὸν πάθους καὶ σωματικῆς ἀνάγκης διαρρήξαντες,
ἵνα μὴ ἡ γύμνωσις αὐτῶν καὶ ἀσωματότης ἀθέων ἐπεισόδῳ
λογισμῶν κιβδηλευθῇ·</s><s id="Section57s3">οὐ γὰρ πᾶσιν ἐπιτρεπτέον τὰ θεοῦ καθορᾶν
 ἀπόρρητα, ἀλλὰ μόνοις τοῖς δυναμένοις αὐτὰ περιστέλλειν καὶ φυλάττειν.</s></p></div>
<div n="Book2Ch58" subtype="chapter" type="textpart">
<p><s id="Section58s1">διὸ καὶ οἱ περὶ τὸν Μισαδαὶ οὐχὶ τοῖς ἰδίοις χιτῶσιν αἴρουσιν, ἀλλὰ τοῖς τῶν ἐκπυρωθέντων καὶ ἀναληφθέντων Ναδὰβ καὶ Ἀβιούδ·</s><s id="Section58s2">ἀποδυσάμενοι
γὰρ τὰ ἐπικαλύπτοντα πάντα τὴν μὲν γύμνωσιν τῷ θεῷ
   προσήνεγκαν, τοὺς δὲ χιτῶνας τοῖς περὶ Μισαδαὶ κατέλιπον·</s><s id="Section58s3">χιτῶνες δ’
 εἰσὶ τὰ μέρη τοῦ ἀλόγου, ἃ τὸ λογικὸν ἐπεσκίαζε.</s></p></div>
<div n="Book2Ch59" subtype="chapter" type="textpart">
<p><s id="Section59s1">καὶ Ἀβραὰμ</s><s id="Section59s2">γυμνοῦται, ὅταν ἀκούσῃ· "ἔξελθε ἐκ τῆς γῆς σου καὶ ἐκ τῆς συγγενείας
σου“ (Gen. 12, 1). καὶ ὁ Ἰσαὰκ οὐ γυμνοῦται μέν, ἀεὶ δὲ γυμνός ἐστι
καὶ ἀσώματος·</s><s id="Section59s3">πρόσταγμα γὰρ αὐτῷ δέδοται, μὴ καταβῆναι εἰς Αἴγυπτον
(Gen. 26, 2), τουτέστι τὸ σῶμα. καὶ Ἰακὼβ γυμνότητος ἐρᾷ ψυχικῆς</s><s id="Section59s4">— ἡ γὰρ λειότης αὐτοῦ γύμνωσίς ἐστιν</s><s id="Section59s5">—· ἦν γὰρ Ἠσαῦ ἀνὴρ 
δασύς,</s><s id="Section59s6">Ἰακὼβ δέ, φησίν, ἀνὴρ λεῖος (Gen. 27,11), παρὸ καὶ τῆς Λείας</s></p></div>
<div n="Book2Ch60" subtype="chapter" type="textpart">
<p><s id="Section60s1">ἀνήρ ἐστι.</s><s id="Section60s2">μία μὲν ἀρίστη γύμνωσίς ἐστιν αὕτη,</s><s id="Section60s3">ἡ δ’ ἑτέρα
ἐστὶν ἐναντία, ἀρετῆς ἀφαίρεσις ἐκ τροπῆς γινομένη, ὅταν ληραίνῃ καὶ
παρανοῇ ἡ ψυχή. ταύτῃ χρῆται ὁ Νῶε γυμνούμενος, ὅταν πίῃ τοῦ
οἴνου· χάρις δὲ τῷ θεῷ, ὅτι ἡ τροπὴ καὶ ἡ γύμνωσις τοῦ νοῦ κατ’ 
ἀρετῆς ἀφαίρεσιν οὐκ ἄχρι τῶν ἐκτὸς ἐχύθη, ἀλλ’ ἔμεινεν ἐν τῷ οἴκῳ·</s><s id="Section60s4">φησὶ γὰρ ὅτι „ἐγυμνώθη ἐν τῷ οἴκῳ αὐτοῦ“ (Gen. 9, 21)·</s><s id="Section60s5">κἂν γὰρ
ἁμάρτῃ ὁ σοφός, οὐχ οὕτως ἐξώκειλεν ὡς ὁ φαῦλος,</s><s id="Section60s6">τοῦ μὲν γὰρ
κέχυται ἡ κακία, τοῦ δὲ συνέσταλται· διὸ καὶ ἀνανήφει,</s><s id="Section60s7">τοῦτο δ’ ἐστὶ
 μετανοεῖ καὶ ὥσπερ ἐκ νόσου ἀναλαμβάνει.</s></p></div>
<div n="Book2Ch61" subtype="chapter" type="textpart">
<p><s id="Section61s1">ἀκριβέστερον δὲ τὸ ἐν τῷ 
οἴκῳ γίνεσθαι τὴν γύμνωσιν θεασώμεθα·</s><s id="Section61s2">ἐπειδὰν ἡ ψυχὴ τραπεῖσα
μόνον ἐννοηθῇ τι τῶν ἀτόπων καὶ μὴ ἐπεξέλθῃ, ὥστε αὐτὸ ἔργῳ τελειῶσαι,
ἐν τῷ τῆς ψυχῆς χωρίῳ καὶ οἴκῳ γέγονε τὸ ἁμάρτημα·</s><s id="Section61s3">ἐὰν
δὲ πρὸς τῷ μοχθηρόν τι λογίσασθαι καὶ ἐπανύσηται, ὥστε ἐργάσασθαι,
 κέχυται καὶ εἰς τὰ ἐκτὸς τὸ ἀδίκημα. παρὸ καὶ τῷ Χαναὰν καταρᾶται</s><s id="Section61s4">,</s></p></div>
<div n="Book2Ch62" subtype="chapter" type="textpart">
<p><s id="Section62s1">ὅτι τὴν τῆς ψυχῆς τροπὴν ἔξω ἀπήγγειλε, τουτέστι καὶ εἰς τὰ ἐκτὸς
ἔτεινε καὶ ἐπεξειργάσατο προσθεὶς τῷ κακῷ βουλήματι κακὸν τὸ διὰ
τῶν ἔργων ἀποτέλεσμα·</s><s id="Section62s2">Σὴμ δὲ καὶ Ἰάφεθ ἐπαινοῦνται μὴ ἐπιθέμενοι
 τῇ ψυχῇ, ἀλλὰ τὴν τροπὴν αὐτῆς περικαλύψαντες.</s></p></div>
<div n="Book2Ch63" subtype="chapter" type="textpart">
<p><s id="Section63s1">διὰ τοῦτο καὶ αἱ
εὐχαὶ καὶ οἱ ὁρισμοὶ τῆς ψυχῆς ἐπιλύονται, ὅταν ἐν οἴκῳ γένωνται 
πατρὸς ἢ ἀνδρός</s><s id="Section63s2">(Num. 30, 4 ss.), μὴ ἡσυχαζόντων τῶν λογισμῶν μηδὲ
ἐπιτιθεμένων τῇ τροπῇ, ἀλλὰ περιαιρούντων τὸ ἁμάρτημα·</s><s id="Section63s3">τότε γὰρ καὶ
ὁ δεσπότης ἁπάντων „καθαριεῖ αὐτήν“.</s><s id="Section63s4">εὐχὴν δὲ χήρας καὶ ἐκβεβλημένης
ἀναφαίρετον ἐᾷ·</s><s id="Section63s5">„ὅσα γὰρ ἂν εὔξηται“ φησί „κατὰ τῆς ψυχῆς
αὐτῆς, μένει αὐτῇ“ (Num. 30, 10)· κατὰ λόγον·</s><s id="Section63s6">εἰ γὰρ ἄχρι τῶν
ἐκτὸς ἐκβληθεῖσα προελήλυθεν, ὡς μὴ τρέπεσθαι μόνον ἀλλὰ καὶ διὰ
τῶν ἀποτελεσμάτων ἁμαρτάνειν, ἀθεράπευτος μένει ἀνδρείου τε λόγου
 μὴ μετασχοῦσα καὶ τῆς τοῦ πατρὸς παρηγορίας στερηθεῖσα.</s></p></div>
<div n="Book2Ch64" subtype="chapter" type="textpart">
<p><s id="Section64s1">τρίτη</s><s id="Section64s2">γύμνωσίς ἐστιν ἡ μέση, καθ’ ἣν ὁ νοῦς ἄλογός ἐστι μήτε ἀρετῆς πω μήτε
κακίας μετέχων.</s><s id="Section64s3">περὶ ταύτης ἐστὶν ὁ λόγος, ἧς καὶ ὁ νήπιος κοινωνεῖ,
 ὥστε   τὸ λεγόμενον „ἦσαν οἱ δύο γυμνοί, ὅ τε Ἀδὰμ καὶ ἡ γυνὴ αὐτοῦ“
τοιοῦτον εἶναι· οὔτε ὁ νοῦς ἐνόει οὔτε ἡ αἴσθησις ᾐσθάνετο, ἀλλ’
 ἦν ὁ μὲν τοῦ νοεῖν ἔρημός τε καὶ γυμνός,</s><s id="Section64s4">ἡ δὲ τοῦ αἰσθάνεσθαι.</s></p></div>
<div n="Book2Ch65" subtype="chapter" type="textpart">
<p><s id="Section65s1">τὸ δὲ „οὐκ ᾐσχύνοντο“ πάλιν ἴδωμεν. τρία κατὰ τὸν τόπον ἐστίν· ἀναισχυντία, αἰδώς, τὸ μήτε ἀναισχυντεῖν μήτε αἰδεῖσθαι·</s><s id="Section65s2">ἀναισχυντία μὲν οὖν ἴδιον φαύλου, αἰδὼς δὲ σπουδαίου, τὸ δὲ μήτε αἰδεῖσθαι
μήτε ἀναισχυντεῖν τοῦ ἀκαταλήπτως ἔχοντος καὶ ἀσυγκαταθέτως,
 περὶ οὗ νῦν ἐστιν ὁ λόγος·</s><s id="Section65s3">ὁ γὰρ μηδέπω κατάληψιν ἀγαθοῦ ἢ κακοῦ
λαβὼν οὔτε ἀναισχυντεῖν οὔτε αἰδεῖσθαι δύναται.</s></p></div>
<div n="Book2Ch66" subtype="chapter" type="textpart">
<p><s id="Section66s1">τῆς μὲν οὖν ἀναισχυντίας παραδείγματα αἱ ἀσχημοσύναι πᾶσαι,</s><s id="Section66s2">ὅταν ὁ νοῦς ἀποκαλύπτῃ τὰ
αἰσχρά, συσκιάζειν δέον, ἐπαυχῶν καὶ σεμνυνόμενος ἐπ’ αὐτοῖς. λέγεται
καὶ ἐπὶ τῆς Μαριάμ, ὅτε κατελάλει Μωυσῆ· „εἰ ὁ πατὴρ αὐτῆς πτύων
 ἐνέπτυσεν εἰς τὸ πρόσωπον αὐτῆς, οὐκ ἐντραπήσεται ἑπτὰ ἡμέρας“
(Num. 12, 14) ;</s></p></div>
<div n="Book2Ch67" subtype="chapter" type="textpart">
<p><s id="Section67s1">ὄντως γὰρ ἀναίσχυντος καὶ θρασεῖα ἡ αἴσθησις, ἣ ἐξουθενηθεῖσα ὑπὸ τοῦ θεοῦ τοῦ πατρὸς παρὰ τὸν πιστὸν ἐν ὅλῳ τῷ
οἴκῳ (ibid. 7), ᾧ τὴν Αἰθιόπισσαν, τὴν ἀμετάβλητον καὶ κατακορῆ
γνώμην, αὐτὸς ὁ θεὸς ἡρμόσατο, τολμᾷ καταλαλεῖν Μωυσῆ καὶ κατηγορεῖν,
 ἐφ’ ᾧ ὤφειλεν ἐπαινεῖσθαι (ibid.</s><s id="Section67s2">1)· τοῦτο γάρ ἐστιν ἐγκώμιον
αὐτοῦ μέγιστον, ὅτι τὴν Αἰθιόπισσαν ἔλαβε, τὴν ἄτρεπτον καὶ πεπυρωμένην
καὶ δόκιμον φύσιν·</s><s id="Section67s3">ὥσπερ γὰρ ἐν ὀφθαλμῷ τὸ βλέπον μέλαν
ἐστίν, οὕτως τὸ ὁρατικὸν τῆς ψυχῆς Αἰθιόπισσα κέκληται.</s></p></div>
<div n="Book2Ch68" subtype="chapter" type="textpart">
<p><s id="Section68s1">διὰ τί οὖν, πολλῶν ὄντων κακίας ἔργων, ἑνὸς μόνου μέμνηται τοῦ κατὰ τὸ αἰσχρὸν
 εἰπὼν „οὐκ ᾐσχύνοντο“,</s><s id="Section68s2">ἀλλ’ &lt;οὐκ&gt; οὐκ ἠδίκουν ἢ οὐχ ἡμάρτανον ἢ
οὐκ ἐπλημμέλουν;</s><s id="Section68s3">παράκειται δὲ ἡ αἰτία. μὰ τὸν ἀληθῆ μόνον θεὸν
οὐδὲν οὕτως αἰσχρὸν ἡγοῦμαι ὡς τὸ ὑπολαμβάνειν ὅτι νοῶ ἢ ὅτι
αἰσθάνομαι. ὁ ἐμὸς νοῦς αἴτιος τοῦ νοεῖν; πόθεν</s><s id="Section68s4">;</s></p></div>
<div n="Book2Ch69" subtype="chapter" type="textpart">
<p><s id="Section69s1">ἑαυτὸν γὰρ οἶδεν,</s><s id="Section69s2">ὅστις ὢν τυγχάνει ἢ πῶς ἐγένετο;</s><s id="Section69s3">ἡ δὲ αἴσθησις αἰτία τοῦ αἰσθάνεσθαι;
πῶς ἂν λέγοιτο, μήθ’ ὑφ’ αὑτῆς μήτε ὑπὸ τοῦ νοῦ γνωριζομένη; οὐχ
ὁρᾷς ὅτι ὁ δοκῶν νοεῖν νοῦς εὑρίσκεται πολλάκις ἄνους, ἐν τοῖς κόροις,
ἐν ταῖς μέθαις, ἐν ταῖς παραφροσύναις;</s><s id="Section69s4">ποῦ δὴ τὸ νοεῖν ἐπ’ αὐτῶν;</s><s id="Section69s5">ἡ
δὲ αἴσθησις οὐ πολλάκις ἀφαιρεῖται τὸ αἰσθάνεσθαι;</s><s id="Section69s6">ὁρῶντες ἔστιν ὅτε 
οὐχ ὁρῶμεν καὶ ἀκούοντες οὐκ ἀκούομεν, ἐπειδὰν ὁ νοῦς μικρὸν ὅσον
 ἑτέρῳ νοητῷ προσενεχθῇ παρενθυμούμενος.</s></p></div>
<div n="Book2Ch70" subtype="chapter" type="textpart">
<p><s id="Section70s1">ἕως οὖν γυμνοί εἰσιν, ὁ
μὲν νοῦς τοῦ νοεῖν, ἡ δὲ αἴσθησις τοῦ αἰσθάνεσθαι, οὐδὲν ἔχουσιν
αἰσχρόν·</s><s id="Section70s2">ἐπειδὰν δὲ   ἄρξωνται καταλαμβάνειν, ἐν αἰσχύνῃ καὶ ὕβρει
γίνονται,</s><s id="Section70s3">εὑρεθήσονται γὰρ εὐηθείᾳ καὶ μωρίᾳ πολλάκις χρώμενοι μᾶλλον 
ἢ ὑγιαινούσῃ ἐπιστήμῃ, οὐ μόνον ἐν κόροις καὶ μελαγχολίαις καὶ παραφροσύναις
ἀλλὰ καὶ ἐν τῷ ἄλλῳ βίῳ·</s><s id="Section70s4">ὅτε μὲν γὰρ ἡ αἴσθησις κρατεῖ,
ὁ νοῦς ἠνδραπόδισται μηδενὶ προσέχων νοητῷ,</s><s id="Section70s5">ὅτε δὲ ὁ νοῦς κρατεῖ,
ἡ αἴσθησις ἄπρακτος θεωρεῖται μηδενὸς ἀντίληψιν ἴσχουσα αἰσθητοῦ.</s></p>
</div>
<div n="Book2Ch71" subtype="chapter" type="textpart">
<p><s id="Section71s1">„Ὁ δὲ ὄφις ἦν φρονιμώτατος πάντων τῶν θηρίων τῶν ἐπὶ 
τῆς γῆς, ὧν ἐποίησε κύριος ὁ θεός“</s><s id="Section71s2">(Gen. 3, 1). δυεῖν προγεγονότων
νοῦ καὶ αἰσθήσεως καὶ τούτων γυμνῶν κατὰ τὸν δεδηλωμένον τρόπον
ὑπαρχόντων, ἀνάγκη τρίτην ἡδονὴν συναγωγὸν ἀμφοῖν ὑπάρξαι πρὸς τὴν
τῶν νοητῶν καὶ αἰσθητῶν ἀντίληψιν·</s><s id="Section71s3">οὔτε γὰρ ὁ νοῦς δίχα αἰσθήσεως
ἠδύνατο καταλαβεῖν ζῷον ἢ φυτὸν ἢ λίθον ἢ ξύλον ἢ συνόλως σῶμα</s><s id="Section71s4">οὔτε ἡ αἴσθησις δίχα τοῦ νοῦ περιποιῆσαι τὸ αἰσθάνεσθαι</s><s id="Section71s5">.</s></p></div>
<div n="Book2Ch72" subtype="chapter" type="textpart">
<p><s id="Section72s1">ἐπειδὴ
τοίνυν ἄμφω ταῦτα συνελθεῖν ἔδει πρὸς κατάληψιν τῶν ὑποκειμένων,</s><s id="Section72s2">τίς αὐτὰ συνήγαγεν ὅτι μὴ δεσμὸς τρίτος ἔρωτος καὶ ἐπιθυμίας, ἀρχούσης
 καὶ δυναστευούσης ἡδονῆς, ἣν συμβολικῶς ὄφιν ὠνόμασε;</s></p></div>
<div n="Book2Ch73" subtype="chapter" type="textpart">
<p><s id="Section73s1">πάνυ καλῶς
ὁ ζῳοπλάστης θεὸς ἐδημιούργησε τὴν τάξιν· νοῦν πρῶτον τὸν ἄνδρα,</s><s id="Section73s2">πρεσβύτατον γὰρ ἐν ἀνθρώπῳ,</s><s id="Section73s3">εἶτα αἴσθησιν τὴν γυναῖκα, εἶτα ἑξῆς
τρίτον ἡδονήν.</s><s id="Section73s4">δυνάμει δέ εἰσιν αὐτῶν αἱ ἡλικίαι διάφοροι νοούμεναι
μόνον, χρόνῳ δὲ ἰσήλικες·</s><s id="Section73s5">ἅμα γὰρ ἑαυτῇ ψυχὴ πάντα ἐπιφέρεται, ἀλλὰ
τὰ μὲν ἐντελεχείᾳ, τὰ δὲ τῷ δύνασθαι γενέσθαι,</s><s id="Section73s6">εἰ καὶ μήπω προσείληφε
 τὸ τέλος.</s></p></div>
<div n="Book2Ch74" subtype="chapter" type="textpart">
<p><s id="Section74s1">εἰκάσθη δὲ ὄφει ἡδονὴ διὰ τόδε·</s><s id="Section74s2">πολύπλοκος γὰρ καὶ</s><s id="Section74s3">ποικίλη ὥσπερ τοῦ ὄφεως ἡ κίνησις, οὕτως καὶ ἡδονῆς· πενταχῆ γέ τοι
πρῶτον εἱλεῖται,</s><s id="Section74s4">καὶ γὰρ δι’ ὁράσεως ἡδοναὶ συνίστανται καὶ δι’ ἀκοῆς
καὶ διὰ γεύσεως καὶ διὰ ὀσφρήσεως καὶ δι’ ἁφῆς·</s><s id="Section74s5">γίνονται δὲ αἱ σφοδρόταται
καὶ σύντονοι αἱ περὶ τὰς γυναῖκας ὁμιλίαι, δι’ ὧν γένεσις ἡ
 τοῦ ὁμοίου πέφυκεν ἀποτελεῖσθαι</s><s id="Section74s6">.</s></p></div>
<div n="Book2Ch75" subtype="chapter" type="textpart">
<p><s id="Section75s1">καὶ μὴν οὐ διὰ τοῦτο μόνον ποικίλην φαμὲν τὴν ἡδονήν, ὅτι περὶ πάντα τὰ τοῦ ἀλόγου τῆς ψυχῆς εἱλεῖται,
ἀλλ’ ὅτι καὶ περὶ ἕκαστον μέρος πολύπλοκός ἐστιν· εὐθέως δι’ ὁράσεως
ἡδοναὶ γίνονται ποικίλαι, γραφικὴ πᾶσα, πλαστική, τἆλλα ὅσα
κατὰ τέχνας τεχνικὰ δημιουργήματα τέρπει τὴν ὅρασιν· πάλιν φυτῶν
 βλαστανόντων ἀνθούντων καρποτοκούντων διαφοραί, ζῴων εὐμορφίαι
πολυσχιδεῖς· ὁμοίως τὴν ἀκοὴν αὐλὸς ἡδύνει, κιθάρα, πᾶσα ὀργάνων
 ἰδέα,   ζῴων ἀλόγων ἐμμελεῖς φωναί, χελιδόνων, ἀηδόνων, τῶν ἄλλων
ὅσα φύσις μεμούσωκε, λογικῶν εὐφωνία, κιθαρῳδῶν κωμῳδίαν τραγῳδίαν
τὴν ἄλλην ὑποκριτικὴν ἐπιδεικνυμένων.</s></p></div>
<div n="Book2Ch76" subtype="chapter" type="textpart">
<p><s id="Section76s1">τί &lt;δὲ&gt; δεῖ περὶ τῶν  γαστρὸς ἡδονῶν διδάσκειν;</s><s id="Section76s2">σχεδὸν γὰρ ὅσαι τῶν ὑποκειμένων χυλῶν
προσηνῶν διαφοραὶ καὶ τὴν αἴσθησιν κινούντων, τοσαῦται καὶ τῆς ἡδονῆς.
ἆρ’ &lt;οὖν&gt; οὐ δεόντως ποικίλον οὖσα ἡδονὴ ποικίλῳ ζῴῳ ὄφει παρεβλήθη;</s><s id="Section76s3">διὰ τοῦτο καὶ τὸ λαῶδες καὶ ὄχλον ἔχον ἐν ἡμῖν μέρος</s><s id="Section76s4">,</s></p></div>
<div n="Book2Ch77" subtype="chapter" type="textpart">
<p><s id="Section77s1">ὅτε τῶν ἐν Αἰγύπτῳ, τουτέστι τῷ σωματικῷ ὄγκῳ, οἰκιῶν ἐφίεται, ἡδοναῖς περιπίπτει
 θάνατον ἐπαγούσαις, οὐ χωρισμὸν ψυχῆς ἀπὸ σώματος, ἀλλὰ
ψυχῆς ὑπὸ κακίας φθοράν· φησὶ γάρ· „καὶ ἀπέστειλε κύριος εἰς τὸν
λαὸν τοὺς ὄφεις τοὺς θανατοῦντας. καὶ ἔδακνον τὸν λαόν, καὶ ἀπέθνῃσκε
λαὸς πολὺς τῶν υἱῶν Ἰσραήλ“ (Num. 21, 6)· ὄντως γὰρ οὐδὲν οὕτως
θάνατον ἐπάγει ψυχῇ, ὡς ἀμετρία τῶν ἡδονῶν.</s></p></div>
<div n="Book2Ch78" subtype="chapter" type="textpart">
<p><s id="Section78s1">τὸ δὲ ἀποθνῇσκον οὐ  τὸ ἄρχον ἐστὶν ἐν ἡμῖν, ἀλλὰ τὸ ἀρχόμενον τὸ λαῶδες, καὶ μέχρι τούτου
θάνατον ἐνδέξεται, μέχρις ἂν μετανοίᾳ χρησάμενον ὁμολογήσῃ τὴν
τροπήν·</s><s id="Section78s2">προσελθόντες γὰρ ἔλεγον Μωυσῇ „ὅτι ἡμαρτήκαμεν, ὅτι
κατελαλήσαμεν κατὰ κυρίου καὶ κατὰ σοῦ·</s><s id="Section78s3">εὖξαι οὖν πρὸς κύριον, καὶ
ἀφελέτω ἀφ’ ἡμῶν τοὺς ὄφεις“</s><s id="Section78s4">(ibid. 7). εὖ τὸ φάναι, οὐχ ὅτι κατελαλήσαμεν</s><s id="Section78s5">,</s><s id="Section78s6">ἡμάρτομεν, ἀλλ’ „ὅτι ἡμάρτομεν, κατελαλήσαμεν“·</s><s id="Section78s7">ὅταν γὰρ
ἁμάρτῃ καὶ ἀπαρτηθῇ ὁ νοῦς ἀρετῆς, αἰτιᾶται τὰ θεῖα τὴν ἰδίαν τροπὴν</s></p></div>
<div n="Book2Ch79" subtype="chapter" type="textpart">
<p><s id="Section79s1">προσάπτων θεῷ.</s><s id="Section79s2">πῶς οὖν γίνεται ἴασις τοῦ πάθους; ὅταν
ἕτερος ὄφις κατασκευασθῇ τῷ τῆς Εὔας ἐναντίος, ὁ σωφροσύνης λόγος·</s><s id="Section79s3">ἡδονῇ γὰρ ἐναντίον σωφροσύνη, ποικίλῳ πάθει ποικίλη ἀρετὴ καὶ 
ἀμυνομένη πολεμίαν ἡδονήν.</s><s id="Section79s4">τὸν κατὰ σωφροσύνην οὖν ὄφιν κελεύει
ὁ θεὸς Μωυσεῖ κατασκευάσασθαι</s><s id="Section79s5">καί φησι· „ποίησον σεαυτῷ ὄφιν καὶ
θὲς αὐτὸν ἐπὶ σημείου“ (ibid. 8). ὁρᾷς ὅτι οὐκ ἄλλῳ τινὶ κατασκευάζεται
τοῦτον ὁ Μωυσῆς τὸν ὄφιν ἢ ἑαυτῷ,</s><s id="Section79s6">προστάττει γὰρ ὁ θεός</s><s id="Section79s7">„ποίησον σεαυτῷ,“ ἵνα γνῷς, ὅτι οὐ παντός ἐστι κτῆμα σωφροσύνη, 
 ἀλλὰ μόνου τοῦ θεοφιλοῦς.</s></p></div>
<div n="Book2Ch80" subtype="chapter" type="textpart">
<p><s id="Section80s1">σκεπτέον δέ,</s><s id="Section80s2">διὰ τί Μωυσῆς χαλκοῦν ὄφιν
κατασκευάζεται, οὐ προσταχθὲν αὐτῷ περὶ ποιότητος.</s><s id="Section80s3">μήποτ’   οὖν
διὰ τάδε· πρῶτον μὲν ἄυλοί εἰσιν αἱ θεοῦ χάριτες [ἰδέαι αὗται] καὶ
ἄποιοι,</s><s id="Section80s4">αἱ δὲ τῶν θνητῶν σὺν ὕλῃ θεωροῦνται· δεύτερον δὲ Μωυσῆς
μὲν ἀσωμάτων ἐρᾷ ἀρετῶν,</s><s id="Section80s5">αἱ δ’ ἡμέτεραι ψυχαὶ οὐ δυνάμεναι ἐκδῦναι 
 τὰ σώματα σωματικῆς ἐφίενται ἀρετῆς.</s></p></div>
<div n="Book2Ch81" subtype="chapter" type="textpart">
<p><s id="Section81s1">δυνατῇ δὲ καὶ στερεᾷ οὐσίᾳ
τῇ χαλκοῦ ἀπείκασται ὁ κατὰ σωφροσύνην λόγος εὔτονος καὶ ἀδιάκοπος
ὤν,</s><s id="Section81s2">ἴσως δὲ καὶ παρόσον ἡ μὲν ἐν τῷ θεοφιλεῖ σωφροσύνη τιμιωτάτη
ἐστὶ καὶ χρυσῷ ἐοικυῖα,</s><s id="Section81s3">δευτερεύουσα δὲ ἡ ἐν τῷ κατὰ προκοπὴν
σοφίαν ἀναλαβόντι.</s><s id="Section81s4">ὃν ἂν οὖν „δάκῃ ὄφις, πᾶς ὁ ἰδὼν αὐτὸν ζήσεται“ 
(ibid.)· πάνυ ἀληθῶς·</s><s id="Section81s5">ἐὰν γὰρ ὁ νοῦς δηχθεὶς ἡδονῇ, τῷ τῆς Εὔας
ὄφει, ἰσχύσῃ κατιδεῖν ψυχικῶς τὸ σωφροσύνης κάλλος, τὸν Μωυσέως ὄφιν,</s><s id="Section81s6">καὶ διὰ τούτου τὸν θεὸν αὐτόν, ζήσεται· μόνον ἰδέτω καὶ κατανοησάτω.</s></p></div>
<div n="Book2Ch82" subtype="chapter" type="textpart">
<p><s id="Section82s1">οὐχ ὁρᾷς ὅτι καὶ ἡ ἄρχουσα σοφία Σάρρα φησίν·</s><s id="Section82s2">„ὃς γὰρ ἂν
ἀκούσῃ, συγχαρεῖταί μοι“ (Gen. 21,6) ; ἀλλὰ φέρε τινὰ ἰσχῦσαι ἀκοῦσαι, 
ὅτι τέτοκεν ἡ ἀρετὴ τὴν εὐδαιμονίαν Ἰσαάκ, καὶ εὐθὺς συγχαρητικὸν
ὕμνον ὑμνήσει.</s><s id="Section82s3">ὡς οὖν τοῦ ἀκούσαντός ἐστι &lt;τὸ&gt; συγχαίρειν, οὕτως τοῦ
 σωφροσύνην καὶ θεὸν ἰδόντος εἱλικρινῶς τὸ μὴ ἀποθνῄσκειν.</s></p></div>
<div n="Book2Ch83" subtype="chapter" type="textpart">
<p><s id="Section83s1">πολλαὶ</s><s id="Section83s2">δὲ καρτερίας καὶ σωφροσύνης ἐρασθεῖσαι ψυχαὶ καὶ ἐρημωθεῖσαι παθῶν
ὅμως κράτος ὑπέμειναν θεοῦ καὶ τροπὴν τὴν πρὸς τὸ χεῖρον ἐδέξαντο,
διασυνιστάντος αὑτόν τε καὶ τὴν γένεσιν τοῦ δεσπότου, ἑαυτὸν μέν, ὅτι
ἀκλινὴς ἕστηκεν ἀεί, τὴν δὲ γένεσιν, ὅτι ταλαντεύει καὶ πρὸς τἀναντία
 ἀντιρρέπει·</s><s id="Section83s3">φησὶ γάρ·</s></p></div>
<div n="Book2Ch84" subtype="chapter" type="textpart">
<p><s id="Section84s1">„τοῦ ἀγαγόντος σε διὰ τῆς ἐρήμου τῆς μεγάλης καὶ τῆς φοβερᾶς ἐκείνης, οὗ ὄφις δάκνων καὶ σκορπίος καὶ
δίψα, οὗ οὐκ ἦν ὕδωρ, τοῦ ἐξαγαγόντος σοι ἐκ πέτρας ἀκροτόμου πηγὴν
ὕδατος, τοῦ ψωμίσαντός σε τὸ μάννα ἐν τῇ ἐρήμῳ, ὃ οὐκ ᾔδεισαν οἱ
πατέρες σου“ (Deut. 8, 15. 16). ὁρᾷς ὅτι οὐ μόνον τῶν ἐν Αἰγύπτῳ
 παθῶν ἐφιεμένη ἡ ψυχὴ περιπίπτει τοῖς ὄφεσιν,</s><s id="Section84s2">ἀλλὰ καὶ ὅτε ἐστὶν ἐν
ἐρήμῳ δάκνεται ὑφ’ ἡδονῆς, τοῦ ποικίλου καὶ ὀφιώδους πάθους·</s><s id="Section84s3">οἰκειότατον
δὲ ὄνομα εἴληχε τὸ ἡδονῆς ἔργον,</s><s id="Section84s4">δηγμὸς γὰρ καλεῖται.</s></p></div>
<div n="Book2Ch85" subtype="chapter" type="textpart">
<p><s id="Section85s1">ἀλλ’ οὐ μόνον οἱ ἐν ἐρήμῳ δάκνονται ὑφ’ ἡδονῆς, ἀλλὰ καὶ οἱ ἐσκορπισμένοι·</s><s id="Section85s2">καὶ γὰρ ἐγὼ πολλάκις καταλιπὼν μὲν ἀνθρώπους συγγενεῖς καὶ φίλους
 καὶ πατρίδα καὶ εἰς ἐρημίαν ἐλθών, ἵνα τι τῶν θέας ἀξίων κατανοήσω,
οὐδὲν ὤνησα,</s><s id="Section85s3">ἀλλὰ σκορπισθεὶς ὁ νοῦς ἢ πάθει δηχθεὶς ἀνεχώρησεν
εἰς τἀναντία·</s><s id="Section85s4">ἔστι δὲ ὅτε καὶ ἐν πλήθει μυριάνδρῳ ἠρεμῶ τὴν διάνοιαν,
   τὸν ψυχικὸν ὄχλον σκεδάσαντος θεοῦ καὶ διδάξαντός με, ὅτι οὐ τόπων
διαφοραὶ τό τε εὖ καὶ χεῖρον ἐργάζονται, ἀλλ’ ὁ κινῶν θεὸς καὶ ἄγων ᾗ
 ἂν προαιρῆται τὸ τῆς ψυχῆς ὄχημα.</s></p></div>
<div n="Book2Ch86" subtype="chapter" type="textpart">
<p><s id="Section86s1">πλὴν περιπίπτει σκορπίῳ, ὅπερ ἐστὶ σκορπισμῷ, ἐν τῇ ἐρήμῳ,</s><s id="Section86s2">καὶ δίψα καταλαμβάνει ἡ τῶν παθῶν,
μέχρις ἂν ὁ θεὸς τῆς ἀκροτόμου σοφίας ἑαυτοῦ τὸ νᾶμα ἐπιπέμψῃ
καὶ ποτίσῃ τὴν τραπεῖσαν ψυχὴν ἀμεταβλήτῳ ὑγείᾳ·</s><s id="Section86s3">ἡ γὰρ
ἀκρότομος πέτρα ἡ σοφία τοῦ θεοῦ ἐστιν, ἣν ἄκραν καὶ πρωτίστην
 ἔτεμεν ἀπὸ τῶν ἑαυτοῦ δυνάμεων, ἐξ ἧς ποτίζει τὰς φιλοθέους
ψυχάς·</s><s id="Section86s4">ποτισθεῖσαι δὲ καὶ τοῦ μάννα ἐμπίπλανται τοῦ γενικωτάτου</s><s id="Section86s5">— καλεῖται γὰρ τὸ μάννα "τί", ὃ πάντων ἐστὶ γένος —,</s><s id="Section86s6">τὸ δὲ
γενικώτατόν ἐστιν ὁ θεός, καὶ δεύτερος ὁ θεοῦ λόγος, τὰ δ’ ἄλλα
λόγῳ μόνον ὑπάρχει,</s><s id="Section86s7">ἔργοις δὲ ἔστιν οὗ ἴσα τῷ οὐχ ὑπάρχοντι.</s></p></div>
<div n="Book2Ch87" subtype="chapter" type="textpart">
<p><s id="Section87s1">ἴδε νῦν διαφορὰν τοῦ ἐν ἐρήμῳ τρεπομένου καὶ τοῦ ἐν Αἰγύπτῳ·</s><s id="Section87s2">ὁ μὲν γὰρ τοῖς θανατοῦσιν ὄφεσι χρῆται, τουτέστιν ἀπλήστοις ἡδοναῖς</s><s id="Section87s3">θάνατον ἐπιφερούσαις,</s><s id="Section87s4">ὁ δ’ ἀσκητὴς δάκνεται μόνον ὑφ’ ἡδονῆς καὶ
σκορπίζεται, οὐ θανατοῦται·</s><s id="Section87s5">κἀκεῖνος μὲν σωφροσύνῃ, χαλκῷ ὄφει, θεραπεύεται
γενομένῃ ὑπὸ τοῦ σοφοῦ Μωυσέως,</s><s id="Section87s6">οὗτος δὲ ὑπὸ τοῦ θεοῦ
ποτίζεται κάλλιστον ποτὸν σοφίαν ἐκ τῆς πηγῆς, ἣν αὐτὸς ἐξήγαγεν
 ἀπὸ τῆς ἑαυτοῦ σοφίας.</s></p></div>
<div n="Book2Ch88" subtype="chapter" type="textpart">
<p><s id="Section88s1">οὐδὲ τοῦ θεοφιλεστάτου Μωυσέως ἀπέχεται ἡ 
ὀφιώδης &lt;ἡδονή&gt;,</s><s id="Section88s2">λέγεται δὲ ὧδε·</s><s id="Section88s3">„ἐὰν οὖν μὴ πιστεύσωσί μοι μηδὲ
εἰσακούσωσι τῆς φωνῆς μου — ἐροῦσι γάρ,</s><s id="Section88s4">οὐκ ὦπταί σοι ὁ θεός</s><s id="Section88s5">—,
τί ἐρῶ πρὸς αὐτούς;</s><s id="Section88s6">καὶ εἶπε κύριος Μωυσεῖ·</s><s id="Section88s7">τί τοῦτ’ ἐστὶ τὸ ἐν τῇ
χειρί σου;</s><s id="Section88s8">ὁ δὲ εἶπε· ῥάβδος. καὶ εἶπε·</s><s id="Section88s9">ῥῖψον αὐτὴν ἐπὶ τὴν γῆν. καὶ
ἔρριψεν αὐτὴν ἐπὶ τὴν γῆν,</s><s id="Section88s10">καὶ ἐγένετο ὄφις, καὶ ἔφυγε Μωυσῆς ἀπ’ 
αὐτοῦ.</s><s id="Section88s11">καὶ εἶπε κύριος Μωυσεῖ· ἔκτεινον τὴν χεῖρα καὶ ἐπιλαβοῦ τῆς
κέρκου.</s><s id="Section88s12">ἐκτείνας οὖν τὴν χεῖρα ἐπελάβετο τῆς κέρκου,</s><s id="Section88s13">καὶ ἐγένετο
 ῥάβδος ἐν τῇ χειρὶ &lt;αὐτοῦ&gt;· ἵνα πιστεύσωσί σοι“</s><s id="Section88s14">(Exod. 4, 1 ss.).</s></p></div>
<div n="Book2Ch89" subtype="chapter" type="textpart">
<p><s id="Section89s1">πῶς ἄν τις πιστεύσαι θεῷ; ἐὰν μάθῃ, ὅτι πάντα τὰ ἄλλα τρέπεται,</s><s id="Section89s2">μόνος
δὲ αὐτὸς ἄτρεπτός ἐστι.</s><s id="Section89s3">πυνθάνεται οὖν ὁ θεὸς τοῦ σοφοῦ,</s><s id="Section89s4">τί ἐστιν ἐν 
τῷ πρακτικῷ τῆς ψυχῆς αὐτοῦ βίῳ·</s><s id="Section89s5">ἡ γὰρ χεὶρ σύμβολον πράξεως·</s><s id="Section89s6">ὁ δ’ ἀποκρίνεται, ὅτι παιδεία, ἣν ῥάβδον καλεῖ. διὸ καὶ ὁ πτερνιστὴς
τῶν παθῶν Ἰακώβ φησιν·</s><s id="Section89s7">"ἐν γὰρ τῇ ῥάβδῳ μου διέβην τὸν Ἰορδάνην
τοῦτον“ (Gen. 32, 10)·</s><s id="Section89s8">Ἰορδάνης   δὲ κατάβασις ἑρμηνεύεται·</s><s id="Section89s9">τῆς δὲ
κάτω καὶ γηίνης καὶ φθαρτῆς φύσεώς ἐστι τὰ κατὰ κακίαν καὶ πάθος·</s><s id="Section89s10">διαβαίνει δὲ ταῦτα ὁ ἀσκητὴς νοῦς ἐν παιδείᾳ·</s><s id="Section89s11">ταπεινὸν γὰρ τὸ ἐκδέχεσθαι,  ὅτι βακτηρίαν ἔχων ποταμὸν διέβαινε.</s></p></div>
<div n="Book2Ch90" subtype="chapter" type="textpart">
<p><s id="Section90s1">καλῶς οὖν καὶ ὁ
θεοφιλὴς Μωυσῆς ἀποκρίνεται·</s><s id="Section90s2">ὄντως γὰρ αἱ πράξεις τοῦ σπουδαίου παιδείᾳ
ὡς ἂν ῥάβδῳ ἐπερείδονται, τὸν κλόνον καὶ σάλον τῆς ψυχῆς ἱδρυόμεναι.</s><s id="Section90s3">αὕτη ἡ ῥάβδος ἀπορριφθεῖσα γίνεται ὄφις· εἰκότως·</s><s id="Section90s4">ἐὰν γὰρ ἡ 
ψυχὴ ἀπορρίψῃ τὴν παιδείαν, γέγονε φιλήδονος ἀντὶ φιλαρέτου. διὸ καὶ
Μωυσῆς φεύγει ἀπ’ αὐτοῦ·</s><s id="Section90s5">ἀπὸ γὰρ τοῦ πάθους καὶ τῆς ἡδονῆς ἀποδιδράσκει
 ὁ φιλάρετος.</s></p></div>
<div n="Book2Ch91" subtype="chapter" type="textpart">
<p><s id="Section91s1">ἀλλά τοί γε ὁ θεὸς τὴν φυγὴν οὐκ ἐπαινεῖ·</s><s id="Section91s2">σοὶ
μὲν γάρ, ὦ διάνοια, μήπω τελειωθείσῃ φυγὴν καὶ δρασμὸν τῶν παθῶν
ἁρμόζει μελετᾶν,</s><s id="Section91s3">Μωυσεῖ δὲ τῷ τελείῳ παραμένειν τῷ πρὸς αὐτὰ</s><s id="Section91s4">πολέμῳ καὶ ἀντιστατεῖν αὐτοῖς καὶ διαμάχεσθαι·</s><s id="Section91s5">εἰ δὲ μή, ἀδείας καὶ
ἐξουσίας λαβόμενα μέχρι τῆς ψυχικῆς ἀκροπόλεως ἀναβάντα πᾶσαν ἐκπολιορκήσει
καὶ λεηλατήσει τυράννου τρόπον τὴν ψυχήν.</s></p></div>
<div n="Book2Ch92" subtype="chapter" type="textpart">
<p><s id="Section92s1">διὸ καὶ προστάττει ὁ θεὸς „λαβέσθαι τῆς κέρκου", τουτέστι τὸ ἀντίδικον τῆς ἡδονῆς</s><s id="Section92s2">καὶ ἀτίθασον αὐτῆς</s><s id="Section92s3">μὴ φοβείτω σε, ἀλλὰ τούτου μάλιστα λαβοῦ καὶ
κατάσχες καὶ περικράτησον·</s><s id="Section92s4">ἔσται γὰρ πάλιν ἀντὶ ὄφεως ῥάβδος, τουτέστιν
ἀντὶ ἡδονῆς γενήσεται ἐν τῇ χειρὶ παιδεία.</s></p></div>
<div n="Book2Ch93" subtype="chapter" type="textpart">
<p><s id="Section93s1">ἀλλὰ γενήσεται ἐν τῇ χειρί, ἐν τῇ πράξει τοῦ σοφοῦ,</s><s id="Section93s2">ὃ δὴ καὶ ἀληθές ἐστι·</s><s id="Section93s3">λαβέσθαι δὲ
καὶ περικρατῆσαι ἡδονῆς ἀδύνατον, εἰ μὴ πρότερον ἐκταθείη ἡ χείρ,
 τουτέστιν εἰ μὴ τὰς πράξεις καὶ προκοπὰς ἁπάσας ὁμολογήσειεν ἡ ψυχὴ
κατὰ θεὸν εἶναι καὶ μηδὲν εἰς ἑαυτὴν ἀναγάγοι.</s><s id="Section93s4">τοῦτον μὲν δὴ τὸν
ὄφιν ἀποδιδράσκειν ὁ βλέπων διέγνωκεν·</s><s id="Section93s5">ἕτερον δὲ τὸν σωφροσύνης λόγον
κατασκευάζει, τὸν χαλκοῦν ἐκεῖνον, ἵνα ὁ δηχθεὶς ὑφ’ ἡδονῆς ἰδὼν σωφροσύνην
ζήσῃ τὸν ἀληθῆ βίον.</s></p></div>
<div n="Book2Ch94" subtype="chapter" type="textpart">
<p><s id="Section94s1">τοιοῦτον ὄφιν εὔχεται ὁ Ἰακὼβ  γενέσθαι τὸν Δὰν καί φησιν οὕτως· „Δὰν κρινεῖ τὸν ἑαυτοῦ λαόν, ὡσεὶ
καὶ μία φυλὴ Ἰσραήλ, καὶ γενέσθω</s><s id="Section94s2">Δὰν ὄφις ἐφ’ ὁδοῦ, ἐγκαθήμενος
ἐπὶ τρίβου, δάκνων πτέρναν ἵππου, καὶ πεσεῖται ὁ ἱππεὺς εἰς τὰ ὀπίσω,
τὴν σωτηρίαν περιμένων κυρίου“ (Gen.</s><s id="Section94s3">49, 16 — 18). ἐκ μὲν τῆς Λείας
πέμπτος υἱός ἐστιν Ἰσσάχαρ γνήσιος τοῦ Ἰακώβ,</s><s id="Section94s4">συγκαταριθμουμένων
 δὲ τῶν ἐκ τῆς Ζέλφας δυεῖν ἕβδομος,</s><s id="Section94s5">τοῦ δὲ Ἰακὼβ πέμπτος ἐστὶν ὁ
Δὰν ἐκ τῆς Βάλλας τῆς παιδίσκης Ῥαχήλ. τὴν δὲ αἰτίαν ἐν τοῖς κατ’
ἰδίαν ἐξευρήσομεν.</s><s id="Section94s6">περὶ δὲ τοῦ Δὰν πάλιν κατανοητέον.</s></p></div>
<div n="Book2Ch95" subtype="chapter" type="textpart">
<p><s id="Section95s1">δύο γένη φορεῖ ἡ ψυχή, τὸ μὲν θεῖον, τὸ δὲ φθαρτόν·</s><s id="Section95s2">τὸ μὲν οὖν κρεῖττον κεκύηκεν
 ἤδη καὶ ἵσταται ἐπ’ αὐτοῦ·</s><s id="Section95s3">ὅτε γὰρ ἐξομολογήσασθαι τῷ   θεῷ
 καὶ παραχωρῆσαι πάντα ἴσχυσεν ἡ ψυχή, κτῆμα κρεῖσσον λαβεῖν οὐκέτ’
εἶχε· διὰ τοῦτ’ ἔστη τοῦ τίκτειν τὸν Ἰούδαν, τὸν ἐξομολογητικὸν τρόπον,
ἐνεγκοῦσα.</s><s id="Section95s4">τὸ δὲ θνητὸν γένος νῦν ἄρχεται διαπλάττειν.</s></p></div>
<div n="Book2Ch96" subtype="chapter" type="textpart">
<p><s id="Section96s1">ὑφέστηκε δὲ τὸ θνητὸν καταπόσει·</s><s id="Section96s2">θεμελίου γὰρ τρόπον ἡ γεῦσις, ἣ αἰτία τῆς τῶν
ζῴων διαμονῆς ἐστι·</s><s id="Section96s3">Βάλλα δὲ ἑρμηνεύεται κατάποσις·</s><s id="Section96s4">ἐκ ταύτης οὖν
 γίνεται ὁ Δάν, ὃς ἑρμηνεύεται κρίσις·</s><s id="Section96s5">τοῦτο γὰρ τὸ γένος διακρίνει καὶ</s><s id="Section96s6">χωρίζει τὰ ἀθάνατα ἀπὸ τῶν θνητῶν.</s><s id="Section96s7">εὔχεται οὖν αὐτὸν γενέσθαι
σωφροσύνης ἐραστήν,</s><s id="Section96s8">τῷ δὲ Ἰούδᾳ οὐκ εὔξεται·</s><s id="Section96s9">ἔχει γὰρ ἤδη τὸ ἐξομολογεῖσθαι
 καὶ εὐαρεστεῖν θεῷ.</s><s id="Section96s10">„γενέσθω“ οὖν φησι „Δὰν ὄφις ἐφ’ ὁδοῦ“.</s></p></div>
<div n="Book2Ch97" subtype="chapter" type="textpart">
<p><s id="Section97s1">ὁδὸς ἡμῶν ἐστιν ἡ ψυχή·</s><s id="Section97s2">ὥσπερ γὰρ ἐν ταῖς ὁδοῖς ἔστιν ἰδεῖν διαφορὰν
τῶν ὄντων, ἀψύχων ἐμψύχων, ἀλόγων λογικῶν, σπουδαίων φαύλων, δούλων 
ἐλευθέρων, νεωτέρων πρεσβυτέρων, ἀρρένων θηλειῶν, ξένων ἀστῶν,
νοσούντων ὑγιαινόντων, λελωβημένων ὁλοκλήρων,</s><s id="Section97s3">οὕτως καὶ ἐν ψυχῇ
καὶ ἄψυχα καὶ ἀτελῆ καὶ νοσώδη καὶ δοῦλα καὶ θήλεα καὶ μυρία ἄλλα
κηρῶν μεστὰ κινήματά ἐστι, καὶ ἔμπαλιν ἔμψυχα ὁλόκληρα ἄρρενα ἐλεύθερα
 ὑγιᾶ πρεσβύτερα σπουδαῖα γνήσια καὶ ἀστὰ ὄντως.</s></p></div>
<div n="Book2Ch98" subtype="chapter" type="textpart">
<p><s id="Section98s1">γενέσθω οὖν 
ὁ σωφροσύνης λόγος ὄφις ἐπὶ τῆς ψυχῆς τῆς ὁδευούσης διὰ πάντων τῶν
ἐν τῷ βίῳ πραγμάτων καὶ ἐγκαθισάτω ἐπὶ τρίβου.</s><s id="Section98s2">τί δὲ τοῦτ’ ἐστίν;</s><s id="Section98s3">ἄτριπτος μὲν ὁ ἀρετῆς χῶρος, ὀλίγοι γὰρ βαίνουσιν αὐτόν,</s><s id="Section98s4">τέτριπται δὲ
ὁ κακίας·</s><s id="Section98s5">ἐγκαθίσαι δὴ καὶ ἐνεδρεῦσαι καὶ λοχῆσαι παραινεῖ τὴν τετριμμένην
ὁδόν, τὸ πάθος καὶ τὴν κακίαν, ἐν οἷς κατατρίβονται τὸν</s></p></div>
<div n="Book2Ch99" subtype="chapter" type="textpart">
<p><s id="Section99s1">βίον οἱ φυγάδες ἀρετῆς λογισμοί.  „δάκνων πτέρναν ἵππου.“
ἐχομένως πτερνιστής ἐστιν ὁ τὴν στάσιν τοῦ γενητοῦ καὶ φθαρτοῦ διασείων
τρόπος.</s><s id="Section99s2">τὰ πάθη δὲ ἵππῳ ἀπεικάσθη· τετρασκελὲς | γὰρ καὶ τὸ
πάθος ὡς ἵππος καὶ ὁρμητικὸν καὶ αὐθαδείας γέμον καὶ σκιρτητικὸν
φύσει.</s><s id="Section99s3">ὁ δὲ σωφροσύνης λόγος δάκνειν καὶ τιτρώσκειν φιλεῖ καὶ ἀναιρεῖν 
τὸ πάθος·</s><s id="Section99s4">πτερνισθέντος δὲ τοῦ πάθους καὶ ὀκλάσαντος „πεσεῖται ὁ
ἱππεὺς εἰς τὰ ὀπίσω“. ἱππέα νοητέον &lt;τὸν&gt; ἐπιβεβηκότα τοῖς πάθεσι νοῦν,
 ὃς ἀποπίπτει τῶν παθῶν, ὅταν αὐτὰ συλλογισθῇ καὶ πτερνισθῇ.</s></p></div>
<div n="Book2Ch100" subtype="chapter" type="textpart">
<p><s id="Section100s1">εὖ δ’
ὅτι εἰς τοὔμπροσθεν οὐ πίπτει ἡ ψυχή·</s><s id="Section100s2">μὴ γὰρ προερχέσθω τῶν παθῶν,
ἀλλ’ ὑστεριζέτω τούτων, καὶ σωφρονισθήσεται. καὶ δογματικόν ἐστιν 
ὃ λέγει·</s><s id="Section100s3">ἐὰν γὰρ ὁρμήσας ὁ νοῦς ἀδικῆσαι ὑστερήσῃ καὶ πέσῃ εἰς τὰ
ὀπίσω, οὐκ ἀδικήσει·</s><s id="Section100s4">ἐὰν δὲ ἐπὶ πάθος κινηθεὶς ἄλογον μὴ ἐπεκδράμῃ,
 ἀλλὰ   κατόπιν μείνῃ, ἀπάθειαν, τὸ κάλλιστον, καρπώσεται.</s></p></div>
<div n="Book2Ch101" subtype="chapter" type="textpart">
<p><s id="Section101s1">διὸ καὶ τὸ
κατόπιν πτῶμα ἀποδεχόμενος τῶν κακιῶν ἐπιφέρει· „τὴν σωτηρίαν περιμένων
κυρίου“·</s><s id="Section101s2">ὄντως γὰρ ὑπὸ θεοῦ σῴζεται ὁ ἀποπίπτων τῶν</s><s id="Section101s3">παθῶν καὶ ὑστερίζων τῆς ἐνεργείας αὐτῶν.</s><s id="Section101s4">πέσοι τοιοῦτόν μου πτῶμα
ἡ ψυχὴ καὶ μηδέποτε ἀνασταίη ἐπὶ τὸ ἵππειον καὶ σκιρτητικὸν πάθος,
ἵνα θεοῦ σωτηρίαν περιμείνασα εὐδαιμονήσῃ.</s></p></div>
<div n="Book2Ch102" subtype="chapter" type="textpart">
<p><s id="Section102s1">διὰ τοῦτο καὶ Μωυσῆς ἐν τῷ ᾄσματι ὑμνεῖ τὸν θεόν, ὅτι „ἵππον καὶ ἀναβάτην ἔρριψεν εἰς
 θάλασσαν“ (Exod. 15, 1), τὰ τέσσαρα πάθη καὶ τὸν ἐποχούμενον αὐτοῖς
ἄθλιον νοῦν εἰς τὴν φθορὰν τῶν πραγμάτων καὶ τὸν ἀνήνυτον βυθόν·
καὶ σχεδὸν τοῦ ᾄσματος ὅλου τὸ κεφάλαιον τοῦτ’ ἐστίν, ἐφ’ ὃ
τὰ ἄλλα πάντα ἀναφέρεται, καὶ οὕτως ἔχει·</s><s id="Section102s2">ἐὰν γὰρ ἀπάθεια κατάσχῃ
τὴν ψυχήν, τελέως εὐδαιμονήσει.</s></p></div>
<div n="Book2Ch103" subtype="chapter" type="textpart">
<p><s id="Section103s1">ζητητέον δέ, τίνος ἕνεκα</s><s id="Section103s2">ὁ  μὲν Ἰακώβ φησιν, ὅτι „πεσεῖται ὁ ἱππεὺς εἰς τὰ ὀπίσω“ (Gen. 49, 17),</s><s id="Section103s3">Μωυσῆς δὲ ᾄδει, ὅτι ἵππος καὶ ἀναβάτης κατεποντώθησαν.</s><s id="Section103s4">λεκτέον
οὖν ὅτι ὁ μὲν καταποντούμενος ὁ Αἰγύπτιός ἐστι τρόπος, ὅς, κἂν φεύγῃ,
ὑπὸ τὸ ὕδωρ τουτέστιν ὑπὸ τὴν φορὰν τῶν παθῶν φεύγει,</s><s id="Section103s5">ὁ δὲ πίπτων
ἱππεὺς εἰς τὰ ὀπίσθια οὐκ ἔστι τῶν φιλοπαθῶν· τεκμήριον δέ, ὅτι</s><s id="Section103s6">οὗτος
 μέν ἐστιν ἱππεύς,</s><s id="Section103s7">ἐκεῖνος δὲ ἀναβάτης·</s></p></div>
<div n="Book2Ch104" subtype="chapter" type="textpart">
<p><s id="Section104s1">ἱππέως μὲν οὖν ἔργον δαμάζειν τὸν ἵππον καὶ ἀφηνιάζοντα ἐπιστομίζειν,</s><s id="Section104s2">ἀναβάτου δὲ φέρεσθαι ᾗ
ἂν τὸ ζῷον ἄγῃ· καὶ ἐν θαλάττῃ τοῦ μὲν κυβερνήτου ἔργον ἄγειν τὸ
σκάφος καὶ εὐθύνειν καὶ ὀρθοῦν, τοῦ δὲ ἐπιβάτου πάσχειν ὅσα ἂν ἡ
ναῦς ὑπομένῃ. παρὸ καὶ ὁ δαμάζων τὰ πάθη ἱππεὺς οὐ καταποντοῦται,
 ἀλλὰ ἀποβὰς αὐτῶν τὴν σωτηρίαν περιμένει τοῦ δεσπότου.</s></p></div>
<div n="Book2Ch105" subtype="chapter" type="textpart">
<p><s id="Section105s1">παραινεῖ μέντοι ὁ ἱερὸς λόγος ἐν Λευιτικῷ „ἀπὸ τῶν ἑρπετῶν, ἃ πορεύεται ἐπὶ
τεσσάρων, ἃ ἔχει σκέλη ἀνώτερον τῶν ποδῶν, ὥστε πηδᾶν ἐν αὐτοῖς“
σιτεῖσθαι</s><s id="Section105s2">(Lev. 11, 21), ὧν ἐστιν ὁ βροῦχος καὶ ὁ ἀττακὸς καὶ ἀκρὶς
καὶ τέταρτον ὁ ὀφιομάχης· καὶ δεόντως·</s><s id="Section105s3">εἰ γὰρ ἄτροφον καὶ βλαβερὸν
 πρᾶγμα ὀφιώδης ἡδονή, τροφιμώτατον ἂν καὶ σωτήριον γένοιτο ἡ πρὸς
ἡδονὴν διαμαχομένη φύσις·</s><s id="Section105s4">αὕτη δὲ ἡ σωφροσύνη ἐστί.</s></p></div>
<div n="Book2Ch106" subtype="chapter" type="textpart">
<p><s id="Section106s1">μάχου δὴ καὶ σύ,</s><s id="Section106s2">ὦ διάνοια, πρὸς πᾶν πάθος καὶ διαφερόντως πρὸς ἡδονήν,</s><s id="Section106s3">καὶ
γὰρ „φρονιμώτατός ἐστιν ὁ ὄφις πάντων θηρίων τῶν ἐπὶ τῆς γῆς, ὧν
ἐποίησε κύριος ὁ θεός“ (Gen. 3, 1)·</s><s id="Section106s4">τῶν γὰρ πάντων
πανουργότατόν ἐστιν ἡδονή· διὰ τί;</s></p></div>
<div n="Book2Ch107" subtype="chapter" type="textpart">
<p><s id="Section107s1">ὅτι πάντα ἡδονῆς δοῦλα καὶ ὁ βίος ὁ τῶν</s><s id="Section107s2">φαύλων δεσπόζεται ὑφ’ ἡδονῆς· τὰ γοῦν ποιητικὰ αὐτῆς εὑρίσκεται διὰ
πανουργίας πάσης, χρυσὸς ἄργυρος δόξα τιμαὶ ἀρχαί, αἱ ὗλαι τῶν
  αἰσθητῶν καὶ τέχναι αἱ βάναυσοι καὶ ὅσαι ἄλλαι κατασκευαστικαὶ
ἡδονῆς πάνυ ποικίλαι, καὶ ἀδικοῦμεν δι’ ἡδονήν,</s><s id="Section107s3">τὰ δὲ ἀδικήματα οὐκ
 ἄνευ πανουργίας τῆς ἐσχάτης ἐστίν.</s></p></div>
<div n="Book2Ch108" subtype="chapter" type="textpart">
<p><s id="Section108s1">τὴν ὀφιομάχον οὖν γνώμην ἀντίταττε 
καὶ κάλλιστον ἀγῶνα τοῦτον διάθλησον καὶ σπούδασον στεφανωθῆναι
κατὰ τῆς τοὺς ἄλλους ἅπαντας νικώσης ἡδονῆς καλὸν καὶ εὐκλεᾶ
στέφανον, ὃν οὐδεμία πανήγυρις ἀνθρώπων ἐχορήγησεν.</s></p>
</div></div></body></html>