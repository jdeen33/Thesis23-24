<?xml version="1.0" encoding="UTF-8"?><?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?><html><body><tei xmlns="http://www.tei-c.org/ns/1.0">
<teiheader xml:lang="eng">
<filedesc>
<titlestmt><title xml:lang="lat">De Abrahamo</title>
<author xml:lang="lat">Philo Judaeus</author>
<editor>Leopold Cohn</editor>
<funder>European Social Fund Saxony</funder>
<principal>Gregory Crane</principal>
<respstmt>
<persname xml:id="DDD">Digital Divide Data</persname>
<resp>Corrected and encoded the text</resp>
</respstmt>
<respstmt>
<persname>Gregory Crane</persname>
<resp>Editor-in-Chief, Perseus Digital Library</resp>
</respstmt>
<respstmt>
<persname>Matt Munson</persname>
<resp>Project Manager (University of Leipzig)</resp>
</respstmt>
<respstmt>
<persname>Annette Geßner</persname>
<resp>Project Assistant (University of Leipzig)</resp>
</respstmt>
<respstmt>
<persname>Thibault Clérice</persname>
<resp>Lead Developer (University of Leipzig)</resp>
</respstmt>
<respstmt>
<persname>Bruce Robertson</persname>
<resp>Technical Advisor</resp>
</respstmt>
<respstmt>
<persname>Greta Franzini</persname>
<resp>Project Manager (University of Leipzig), 2013-2014</resp>
</respstmt>
<respstmt>
<persname>Frederik Baumgardt</persname>
<resp>Technical Manager (University of Leipzig), 2013-2015</resp>
</respstmt>
<respstmt>
<persname>Simona Stoyanova</persname>
<resp>Project Manager (University of Leipzig), 2015</resp>
<resp>Project Assistant (University of Leipzig), 2013-2014</resp>
</respstmt>
</titlestmt>
<publicationstmt>
<authority>University of Leipzig</authority>
<idno type="filename">tlg0018.tlg020.opp-grc1.xml</idno>
<availability>
<licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International
License</licence>
</availability>
<date>2014</date>
<publisher>University of Leipzig</publisher>
<pubplace>Germany</pubplace>
</publicationstmt>
<sourcedesc>
<listbibl>
<biblstruct>
<monogr>
<title xml:lang="lat">Philonis Alexandrini Opera Quae Supersunt</title>
<editor>
<persname>
<name>Leopold Cohn</name>
</persname>
</editor>
<author ref="urn:cts:greekLit:tlg0018">Philo Judaeus</author>
<imprint>
<publisher xml:lang="lat">Typis et Impensis Georgii Reimeri</publisher>
<pubplace xml:lang="lat">Berolini</pubplace>
<date>1902</date>
</imprint>
<biblscope unit="volume">4</biblscope>
</monogr>
<ref target="https://babel.hathitrust.org/cgi/pt?id=hvd.32044052757820;view=2up;seq=46">Hathi Trust</ref>
</biblstruct>
</listbibl>
</sourcedesc>
</filedesc>
<encodingdesc>
<p id="Section-1"><s id="section-1sent1">Text encoded in accordance with the latest</s><s id="section-1sent2">EpiDoc standards (January 2014)</s></p>
<refsdecl n="CTS">
<crefpattern matchpattern="(.+)" n="section" replacementpattern="#xpath(/tei:TEI/tei:text/tei:body/tei:div/tei:div[@n='$1'])"></crefpattern>
</refsdecl>
</encodingdesc>
<profiledesc>
<abstract>
<p id="Section0"><s id="section0sent1">There are few complex symbols which do not have a Unicode equivalent.</s><s id="section0sent2">We used ABBREV</s></p>
</abstract>
<langusage>
<language ident="grc">Greek</language>
<language ident="lat">Latin</language>
</langusage>
</profiledesc>
<revisiondesc>
<change when="2018-01-16" who="Lia H">updated teiHeader</change>
</revisiondesc>
</teiheader>
<text>
<div n="urn:cts:greekLit:tlg0018.tlg020.opp-grc1" type="edition" xml:lang="grc">

ΦIΛΩNΟΣ
ΒΙΟΣ ΣΟΦΟΥ ΤΟΥ ΚΑTΑ ΔΙΔΑΣΚΑΛΙΑΝ ΤΕΛΕΙΩΘΕΝΤΟΣ
Η ΝΟΜΩΝ ΑΛΡΑΦΩΝ ΤΟ x003E; Ο ΕΣΤΙ ΠΕΡΙ ΑΒΡΑΑΜ
<div n="1" subtype="section" type="textpart">
 <p id="Section1"><s id="section1sent1">Τῶν ἱερῶν νόμων ἐν πέντε βίβλοις ἀναγραφέντων ἡ πρώτη
 καλεῖται καὶ ἐπιγράφεται Γένεσις ἀπὸ τῆς τοῦ κόσμου γενέσεως, ἣν ἐν
ἀρχῇ περιέχει, λαβοῦσα τὴν πρόσρησιν, καίτοι μυρίων ἄλλων ἐμφερομένων πραγμάτων, ὅσα κατ’ εἰρήνην ἢ πόλεμον ἢ φορὰς καὶ ἀφορίας
ἢ λιμὸν καὶ εὐθηνίαν ἢ τὰς μεγίστας τῶν ἐπὶ γῆς φθορὰς διὰ πυρὸς
καὶ ὕδατος ἢ τοὐναντίον γενέσεις καὶ εὐτροφίας ζῴων καὶ φυτῶν κατὰ
 τὴν ἀέρος καὶ τῶν ἐτησίων ὡρῶν εὐκρασίαν καὶ ἀνδρῶν τῶν μὲν ἀρετῇ</s></p></div>
<div n="2" subtype="section" type="textpart">
<p id="Section2"><s id="section2sent1">τῶν δὲ κακίᾳ συμβιωσάντων· ἀλλ’ ἐπεὶ τούτων τὰ μέν ἐστι τοῦ κόσμου μέρη, τὰ δὲ παθήματα,</s><s id="section2sent2">τελειότατον δὲ καὶ πληρέστατον ὁ κόσμος, αὐτῷ
τὴν ὅλην βίβλον ἀνέθηκεν.</s><s id="section2sent3">ὃν μὲν οὖν τρόπον ἡ κοσμοποιία διατέτακται,
 διὰ τῆς προτέρας συντάξεως, ὡς οἷόν τε   ἦν, ἠκριβώσαμεν.</s></p></div>
<div n="3" subtype="section" type="textpart">
<p id="Section3"><s id="section3sent1">ἐπεὶ δὲ</s><s id="section3sent2">τοὺς νόμους κατὰ τὸ ἑξῆς &lt;καὶ&gt; ἀκόλουθον ἀναγκαῖον διερευνᾶσθαι, τῶν
ἐπὶ μέρους καὶ ὡς ἂν εἰκόνων ὑπέρθεσιν ποιησάμενοι τοὺς καθολικωτέρους
 καὶ ὡς ἂν ἀρχετύπους προτέρους διερευνήσωμεν.</s></p></div>
<div n="4" subtype="section" type="textpart">
<p id="Section4"><s id="section4sent1">οὗτοι δέ εἰσιν ἀνδρῶν
οἱ ἀνεπιλήπτως καὶ καλῶς βιώσαντες, ὧν τὰς ἀρετὰς ἐν ταῖς ἱερωτάταις
ἐστηλιτεῦσθαι γραφαῖς συμβέβηκεν, οὐ πρὸς τὸν ἐκείνων ἔπαινον αὐτὸ 
μόνον, ἀλλὰ καὶ ὑπὲρ τοῦ τοὺς ἐντυγχάνοντας προτρέψασθαι καὶ ἐπὶ τὸν
ὅμοιον ζῆλον ἀγαγεῖν.</s><s id="section4sent2">οἱ γὰρ ἔμψυχοι καὶ λογικοὶ νόμοι ἄνδρες ἐκεῖνοι
γεγόνασιν, οὓς δυοῖν χάριν ἐσέμνυνεν· ἑνὸς μὲν βουλόμενος ἐπιδεῖξαι,
 ὅτι τὰ τεθειμένα διατάγματα  τῆς φύσεως οὐκ ἀπᾴδει,</s></p></div>
<div n="5" subtype="section" type="textpart">
<p id="Section5"><s id="section5sent1">δευτέρου δὲ ὅτι
οὐ πολὺς πόνος τοῖς ἐθέλουσι κατὰ τοὺς κειμένους νόμους ζῆν,  ὁπότε 
καὶ ἀγράφῳ τῇ νομοθεσίᾳ, πρίν τι τὴν ἀρχὴν ἀναγραφῆναι τῶν ἐν μέρει,
ῥᾳδίως</s><s id="section5sent2">καὶ εὐπετῶς ἐχρήσαντο οἱ πρῶτοι· ὡς δεόντως ἄν τινα φάναι,
τοὺς τεθέντας νόμους μηδὲν ἄλλ’ ἢ ὑπομνήματα εἶναι βίου τῶν παλαιῶν,
 ἀρχαιολογοῦντας ἔργα καὶ λόγους, οἷς ἐχρήσαντο.</s></p></div>
<div n="6" subtype="section" type="textpart">
<p id="Section6"><s id="section6sent1">ἐκεῖνοι γὰρ οὔτε
γνώριμοι καὶ φοιτηταὶ γενόμενοί τινων οὔτε παρὰ διδασκάλοις ἃ χρὴ 
πράττειν καὶ λέγειν ἀναδιδαχθέντες,</s><s id="section6sent2">αὐτήκοοι δὲ καὶ αὐτομαθεῖς, ἀκολουθίαν φύσεως ἀσπασάμενοι, τὴν φύσιν αὐτήν, ὅπερ ἐστὶ πρὸς ἀλήθειαν,
πρεσβύτατον θεσμὸν εἶναι ὑπολαβόντες ἅπαντα τὸν βίον ηὐνομήθησαν,</s><s id="section6sent3">ὑπαίτιον μὲν οὐδὲν γνώμαις ἑκουσίοις ἐργασάμενοι, περὶ δὲ τῶν ἐκ
τύχης ποτνιώμενοι τὸν θεὸν καὶ λιταῖς καὶ ἱκεσίαις ἐξευμενιζόμενοι πρὸς 
ὁλοκλήρου μετουσίαν ζωῆς δι’ ἀμφοτέρων κατορθουμένης τῶν τε ἐκ
προνοίας καὶ τῶν ἄνευ ἑκουσίου γνώμης.</s></p>


</div>
<div n="7" subtype="section" type="textpart">
<p id="Section7"><s id="section7sent1">Ἐπειδὴ τοίνυν ἀρχὴ μετουσίας ἀγαθῶν ἐστιν ἐλπὶς καὶ ταύτην οἷα λεωφόρον ὁδὸν ἡ φιλάρετος ἀνατέμνει</s><s id="section7sent2">καὶ ἀνοίγει ψυχὴ
σπουδάζουσα τυχεῖν τοῦ πρὸς ἀλήθειαν καλοῦ, τὸν πρῶτον ἐλπίδος
ἐραστὴν προσεῖπεν „ἄνθρωπον“ τὸ κοινὸν τοῦ γένους ὄνομα κατ’ ἐξαίρετον
 χάριν δωρησάμενος αὐτῷ.</s></p></div>
<div n="8" subtype="section" type="textpart">
<p id="Section8"><s id="section8sent1">Χαλδαῖοι γὰρ τὸν ἄνθρωπον Ἐνὼς καλοῦσιν, ὡς μόνου πρὸς ἀλήθειαν ὄντος ἀνθρώπου τοῦ τὰ ἀγαθὰ προσδοκῶντος
καὶ ἐλπίσι χρησταῖς ἐφιδρυμένου· ἐξ οὗ δῆλον, ὅτι τὸν δύσελπιν οὐκ
ἄνθρωπον ἀλλ’ ἀνθρωποειδὲς ἡγεῖται θηρίον τὸ οἰκειότατον ἀνθρωπίνης
ψυχῆς, ἐλπίδα, ἀφῃρημένον.</s></p></div>
<div n="9" subtype="section" type="textpart">
<p id="Section9"><s id="section9sent1">ὅθεν καὶ παγκάλως ὑμνῆσαι βουλόμενος  τὸν εὔελπιν προειπών, ὅτι οὗτος ἤλπισεν ἐπὶ τὸν τῶν ὅλων πατέρα καὶ
 ποιητήν (cf. Gen. 4, 26), ἐπιλέγει·</s><s id="section9sent2">„αὕτη ἡ βίβλος   γενέσεως ἀνθρώπων“</s><s id="section9sent3">(Gen. 5, 1), καίτοι πατέρων καὶ πάππων ἤδη γεγονότων·</s><s id="section9sent4">ἀλλὰ τοὺς μὲν
ἀρχηγέτας τοῦ μικτοῦ γένους ὑπέλαβεν εἶναι,</s><s id="section9sent5">τουτονὶ δὲ τοῦ καθαρωτάτου
καὶ διηθημένου, ὅπερ ὄντως ἐστὶ λογικόν.</s></p></div>
<div n="10" subtype="section" type="textpart">
<p id="Section10"><s id="section10sent1">καθάπερ γὰρ ποιητὴς  Ὅμηρος,  μυρίων ποιητῶν ὄντων, κατ’ ἐξοχὴν λέγεται, καὶ τὸ μέλαν
ᾧ γράφομεν, καίτοι παντὸς ὃ μὴ λευκόν ἐστι μέλανος ὄντος, καὶ ἄρχων
Ἀθήνῃσιν ὁ ἐπώνυμος καὶ τῶν ἐννέα ἀρχόντων ἄριστος, ἀφ’ οὗ οἱ χρόνοι
καταριθμοῦνται, τὸν αὐτὸν τρόπον καὶ τὸν ἐλπίδι χρώμενον „ἄνθρωπον“
κατ’ ἐξοχὴν ὠνόμασε τὰ πλήθη τῶν ἄλλων ἀφησυχάσας ὡς οὐκ ἀξίων</s><s id="section10sent2">τῆς αὐτῆς προσρήσεως ἐπιλαχεῖν.</s></p></div>
<div n="11" subtype="section" type="textpart">
<p id="Section11"><s id="section11sent1">εὖ μέντοι καὶ τὴν βίβλον γενέσεως
τοῦ πρὸς ἀλήθειαν ἀνθρώπου προσεῖπεν, οὐκ ἀπὸ σκοποῦ, διότι γραφῆς
καὶ μνήμης ἄξιος ὁ εὔελπις, οὐ τῆς ἐν χαρτιδίοις ὑπὸ σητῶν διαφθαρησομένοις,
ἀλλὰ τῆς ἐν ἀθανάτῳ τῇ φύσει, παρ’ ᾗ τὰς σπουδαίας
 πράξεις ἀναγράπτους εἶναι συμβέβηκεν.</s></p></div>
<div n="12" subtype="section" type="textpart">
<p id="Section12"><s id="section12sent1">εἰ μέντοι καταριθμήσειέ τις 
ἀπὸ τοῦ πρώτου καὶ γηγενοῦς, τὸν ὑπὸ μὲν Χαλδαίων Ἐνὼς Ἑλλάδι
 δὲ διαλέκτῳ προσαγορευόμενον „ἄνθρωπον“ εὑρήσει τέταρτον.</s></p></div>
<div n="13" subtype="section" type="textpart">
<p id="Section13"><s id="section13sent1">ἐν ἀριθμοῖς
δὲ ἡ τετρὰς τετίμηται παρά τε τοῖς ἄλλοις φιλοσόφοις, ὅσοι τὰς
ἀσωμάτους οὐσίας καὶ νοητὰς ἠσπάσαντο, καὶ μάλιστα παρὰ Μωυσεῖ τῷ
πανσόφῳ, ὃς σεμνύνων τὸν τέταρτον ἀριθμόν φησιν, ὅτι "ἅγιός ἐστι 
καὶ αἰνετός“ (Lev. 19, 24)·</s><s id="section13sent2">δι’ ἃς δ’ αἰτίας ἐλέχθη, διὰ τῆς προτέρας
 συντάξεως εἴρηται.</s></p></div>
<div n="14" subtype="section" type="textpart">
<p id="Section14"><s id="section14sent1">ἅγιος δὲ καὶ ἐπαινετὸς ὁ εὔελπις, ὡς τοὐναντίον
ἄναγνος καὶ ψεκτὸς ὁ δύσελπις, φόβῳ πρὸς ἅπαντα συμβούλῳ κακῷ
χρώμενος·</s><s id="section14sent2">οὐδὲν γὰρ οὕτως ἐχθρὸν ἄλλο ἄλλῳ φασίν, ὡς ἐλπίδα φόβῳ
καὶ φόβον ἐλπίδι· καὶ μήποτ’ εἰκότως·</s><s id="section14sent3">προσδοκία μὲν γὰρ ἑκάτερον, 
ἀλλ’ ἡ μὲν ἀγαθῶν, ἡ δ’ ἔμπαλιν κακῶν,</s><s id="section14sent4">ἀκατάλλακτοι δ’ αἱ φύσεις</s></p></div>
<div n="15" subtype="section" type="textpart">
<p id="Section15"><s id="section15sent1">τούτων καὶ ἀσύμβατοι.</s><s id="section15sent2">τοσαῦτα μὲν ἀπόχρη περὶ ἐλπίδος εἰπεῖν,
ἣν ἐπὶ θύραις οἷα πυλωρὸν ἡ φύσις ἱδρύσατο βασιλίδων τῶν ἔνδον
 ἀρετῶν, αἷς οὐκ ἔστιν ἐντυχεῖν</s><s id="section15sent3">μὴ ταύτην προθεραπεύσαντας.</s></p></div>
<div n="16" subtype="section" type="textpart">
<p id="Section16"><s id="section16sent1">πολλὰ
μὲν οὖν οἱ νομοθέται,</s><s id="section16sent2">πολλὰ δὲ οἱ πανταχοῦ νόμοι πραγματεύονται 
περὶ τοῦ τὰς ψυχὰς τῶν ἐλευθέρων ἐλπίδων χρηστῶν ἀναπλῆσαι·</s><s id="section16sent3">ὁ δ’
ἄνευ παραινέσεως δίχα τοῦ κελευσθῆναι γενόμενος εὔελπις</s><s id="section16sent4">ἀγράφῳ μὲν
νόμῳ δὲ πάλιν αὐτομαθεῖ τὴν ἀρετὴν ταύτην πεπαίδευται, ὃν ἡ φύσις
ἔθηκε.</s></p>
</div>
<div n="17" subtype="section" type="textpart">
<p id="Section17"><s id="section17sent1">Δευτέραν δ’ ἔλαχε τάξιν μετὰ τὴν ἐλπίδα ἡ ἐπὶ τοῖς</s><s id="section17sent2">ἁμαρτανομένοις μετάνοια καὶ βελτίωσις· ὅθεν ἑξῆς ἀναγράφει τὸν ἀπὸ χείρονος
βίου πρὸς τὸν ἀμείνω μεταβαλόντα, ὃς καλεῖται παρὰ μὲν Ἑβραίοις
Ἐνώχ,</s><s id="section17sent3">ὡς δ’ ἂν Ἕλληνες εἴποιεν „κεχαρισμένος“, ἐφ’ οὗ καὶ ταυτὶ
 λέλεκται, ὡς ἄρα   „εὐηρέστησεν Ἐνὼχ τῷ θεῷ καὶ οὐχ ηὑρίσκετο, ὅτι
 μετέθηκεν αὐτὸν ὁ θεός“</s><s id="section17sent4">(Gen. 5, 24).</s></p></div>
<div n="18" subtype="section" type="textpart">
<p id="Section18"><s id="section18sent1">ἡ γὰρ μετάθεσις τροπὴν ἐμφαίνει καὶ μεταβολήν· πρὸς δὲ τὸ βέλτιον ἡ μεταβολή, διότι προμηθείᾳ
γίνεται θεοῦ·</s><s id="section18sent2">πᾶν γὰρ τὸ σὺν θεῷ καλὸν καὶ συμφέρον πάντως,
ἐπεὶ καὶ τὸ ἄνευ θείας ἐπιφροσύνης ἀλυσιτελές.</s></p></div>
<div n="19" subtype="section" type="textpart">
<p id="Section19"><s id="section19sent1">εὖ δ’ εἴρηται τὸ „οὐχ ηὑρίσκετο“ ἐπὶ τοῦ μετατεθειμένου, τῷ τὸν ἀρχαῖον καὶ ἐπίληπτον
 ἀπαληλίφθαι βίον καὶ ἠφανίσθαι καὶ μηκέθ’ εὑρίσκεσθαι, καθάπερ εἰ
μηδὲ τὴν ἀρχὴν ἐγένετο, ἢ τῷ τὸν μετατιθέμενον καὶ ἐν τῇ βελτίονι
ταχθέντα τάξει δυσεύρετον εἶναι φύσει·</s><s id="section19sent2">πολύχουν μὲν γὰρ ἡ κακία, διὸ
καὶ πολλοῖς γνώριμον,</s><s id="section19sent3">σπάνιον δ’ ἡ ἀρετή, ὡς μηδ’ ὑπ’ ὀλίγων καταλαμβάνεσθαι.</s></p></div>
<div n="20" subtype="section" type="textpart">
<p id="Section20"><s id="section20sent1">καὶ ἄλλως ὁ μὲν φαῦλος ἀγορὰν καὶ θέατρα καὶ δικαστήρια  βουλευτήριά τε καὶ ἐκκλησίας καὶ πάντα σύλλογον καὶ θίασον ἀνθρώπων
ἅτε φιλοπραγμοσύνῃ συζῶν μετατρέχει, τὴν μὲν γλῶτταν ἀνιεὶς πρὸς
ἄμετρον καὶ ἀπέραντον καὶ ἄκριτον διήγησιν, συγχέων ἅπαντα καὶ φύρων,
ἀληθέσι ψευδῆ καὶ ῥητοῖς ἄρρητα καὶ ἴδια κοινοῖς καὶ ἱεροῖς βέβηλα</s><s id="section20sent2">καὶ σπουδαίοις γελοῖα ἀναμιγνύς, διὰ τὸ μὴ πεπαιδεῦσθαι τὸ ἐν καιρῷ
κάλλιστον, ἡσυχίαν, τὰ δὲ ὦτα ἐπουρίσας ἕνεκα πολυπράγμονος περιεργίας</s><s id="section20sent3">·</s></p></div>
<div n="21" subtype="section" type="textpart">
<p id="Section21"><s id="section21sent1">τὰ γὰρ ἑτέρων εἴτε ἀγαθὰ εἴτ’ αὖ κακὰ γλίχεται μανθάνειν, ὡς
αὐτίκα τοῖς μὲν φθονεῖν, ἐφ’ οἷς δὲ ἥδεσθαι·</s><s id="section21sent2">βάσκανον γὰρ καὶ μισόκαλον καὶ φιλοπόνηρον ὁ φαῦλος φύσει.</s></p></div>
<div n="22" subtype="section" type="textpart">
<p id="Section22"><s id="section22sent1">ὁ δ’ ἀστεῖος ἔμπαλιν ἀπράγμονος 
ζηλωτὴς βίου γεγονὼς ὑποχωρεῖ καὶ μόνωσιν ἀγαπᾷ, λανθάνειν
τοὺς πολλοὺς ἀξιῶν, οὐ διὰ μισανθρωπίαν — φιλάνθρωπος γάρ,</s><s id="section22sent2">εἰ καί
τις ἄλλος —, ἀλλὰ διὰ τὸ προβεβλῆσθαι κακίαν, ἣν ὁ πολὺς ὄχλος
ἀσπάζεται, χαίρων μὲν ἐφ’ οἷς στένειν ἄξιον,</s><s id="section22sent3">λυπούμενος δὲ ἐφ’ οἷς γεγηθέναι
 καλόν.</s></p></div>
<div n="23" subtype="section" type="textpart">
<p id="Section23"><s id="section23sent1">ὧν ἕνεκα συγκλεισάμενος οἴκοι τὰ πολλὰ καταμένει μόλις 
τὰς κλισιάδας ὑπερβαίνων ἢ διὰ τοὺς ἐπιφοιτῶντας συνεχέστερον
ἔξω πόλεως προελθὼν ἐν μοναγρίᾳ ποιεῖται τὰς διατριβὰς ἥδιον συμβιωταῖς
χρώμενος τοῖς ἅπαντος τοῦ γένους ἀνθρώπων ἀρίστοις, ὧν τὰ
μὲν σώματα διέλυσεν ὁ χρόνος,</s><s id="section23sent2">τὰς δ’ ἀρετὰς αἱ ἀπολειφθεῖσαι γραφαὶ
ζωπυροῦσι διά τε ποιημάτων καὶ τῶν καταλογάδην συγγραμμάτων, οἷς 
 ἡ ψυχὴ πέφυκε βελτιοῦσθαι</s><s id="section23sent3">.</s></p></div>
<div n="24" subtype="section" type="textpart">
<p id="Section24"><s id="section24sent1">διὰ τοῦτο εἶπεν ὅτι ὁ μετατεθεὶς „οὐχ
εὑρίσκετο“ δυσεύρετος καὶ δυσθήρατος ὤν.</s><s id="section24sent2">μεθορμίζεται οὖν εἰς παιδείαν
ἐξ ἀμαθίας καὶ ἐξ ἀφροσύνης εἰς φρόνησιν ἔκ τε δειλίας εἰς   ἀνδρείαν
καὶ ἐξ ἀσεβείας εἰς εὐσέβειαν,</s><s id="section24sent3">καὶ πάλιν ἐκ μὲν φιληδονίας εἰς ἐγκράτειαν,</s><s id="section24sent4">ἐκ δὲ φιλοδοξίας εἰς ἀτυφίαν· ὧν τίς ἢ πλοῦτος ἐπάξιος ἢ βασιλείας καὶ 
 δυναστείας κτῆσις ὠφελιμωτέρα;</s></p></div>
<div n="25" subtype="section" type="textpart">
<p id="Section25"><s id="section25sent1">εἰ γὰρ χρὴ τἀληθὲς εἰπεῖν, ὁ μὴ
τυφλὸς ἀλλ’ ὀξὺ βλέπων πλοῦτος ἡ τῶν ἀρετῶν ἐστι περιουσία, ἣν εὐθὺς
γνήσιον καὶ εὔνομον παρὰ τὰς νόθους καὶ ψευδωνύμους ἀρχὰς ὑποληπτέον
 ἡγεμονίαν ἐνδίκως ἅπαντα πρυτανεύουσαν.</s></p></div>
<div n="26" subtype="section" type="textpart">
<p id="Section26"><s id="section26sent1">οὐ δεῖ δὲ ἀγνοεῖν, ὅτι τὰ
δευτερεῖα φέρεται μετάνοια τελειότητος, ὥσπερ καὶ ἀνόσου σώματος</s><s id="section26sent2">ἡ πρὸς ὑγείαν ἐξ ἀσθενείας μεταβολή.</s><s id="section26sent3">τὸ μὲν οὖν διηνεκὲς καὶ τέλειον
ἐν ἀρεταῖς ἐγγυτάτω θείας ἵσταται δυνάμεως,</s><s id="section26sent4">ἡ δ’ ἀπό τινος χρόνου
βελτίωσις ἴδιον ἀγαθὸν εὐφυοῦς ψυχῆς ἐστι μὴ τοῖς παιδικοῖς ἐπιμενούσης
ἀλλ’ ἁδροτέροις καὶ ἀνδρὸς ὄντως φρονήμασιν ἐπιζητούσης εὔδιον
 κατάστασιν [ψυχῆς] καὶ τῇ φαντασίᾳ τῶν καλῶν ἐπιτρεχούσης.</s></p>
</div>
<div n="27" subtype="section" type="textpart">
<p id="Section27"><s id="section27sent1">Ὅθεν εἰκότως τῷ μετανενοηκότι τάττει κατὰ τὸ ἑξῆς τὸν θεοφιλῆ καὶ φιλάρετον, ὃς Ἑβραίων μὲν τῇ γλώττῃ καλεῖται Νῶε, τῇ
δὲ Ἑλλήνων „ἀνάπαυσις“ ἢ „δίκαιος“, οἰκειόταται προσρήσεις σοφῷ·</s><s id="section27sent2">ἐμφανῶς μὲν ὁ δίκαιος,</s><s id="section27sent3">ἄμεινον γὰρ οὐδὲν δικαιοσύνης, τῆς ἐν ἀρεταῖς
 ἡγεμονίδος, ἣ καθάπερ ἐν χορῷ καλλιστεύουσα πρεσβεύει·</s><s id="section27sent4">ἡ δ’ ἀνάπαυσις,
ἐπεὶ καὶ τοὐναντίον τὴν παρὰ φύσιν κίνησιν ταραχῶν καὶ θορύβων
στάσεών τε καὶ πολέμων αἰτίαν εἶναι συμβέβηκεν, ἣν μετίασιν οἱ φαῦλοι,</s><s id="section27sent5">ἠρεμαῖον δὲ καὶ ἡσυχάζοντα καὶ σταθερὸν ἔτι δὲ καὶ εἰρηνικὸν βίον οἱ
καλοκἀγαθίαν τετιμηκότες.</s></p></div>
<div n="28" subtype="section" type="textpart">
<p id="Section28"><s id="section28sent1">ἑπόμενος δ’ αὐτὸς αὑτῷ καὶ τὴν ἑβδόμην,  ἣν Ἑβραῖοι σάββατα καλοῦσιν, ἀνάπαυσιν ὀνομάζει,</s><s id="section28sent2">οὐχ, ὡς οἴονταί
τινες, ὅτι δι’ ἓξ ἡμερῶν τῶν συνήθων ἔργων ἀπείχετο τὸ πλῆθος,</s><s id="section28sent3">ἀλλ’
ὅτι τῷ ὄντι ὁ ἕβδομος ἀριθμὸς ἔν τε τῷ κόσμῳ καὶ ἐν ἡμῖν αὐτοῖς
ἀεὶ ἀστασίαστος καὶ ἀπόλεμος καὶ ἀφιλόνεικος καὶ εἰρηνικώτατος ἁπάντων
ἀριθμῶν ἐστι.</s></p></div>
<div n="29" subtype="section" type="textpart">
<p id="Section29"><s id="section29sent1">μάρτυρες δὲ τοῦ λεχθέντος αἱ ἐν ἡμῖν δυνάμεις·</s><s id="section29sent2">αἱ μὲν γὰρ ἓξ τὸν ἄπαυστον καὶ συνεχῆ πόλεμον ἐν γῇ καὶ θαλάττῃ
συγκροτοῦσιν, αἵ τε πέντε αἰσθήσεις καὶ ὁ προφορικὸς λόγος, αἱ μὲν
πόθῳ τῶν αἰσθητῶν, ὧν ἐὰν μὴ τυγχάνωσιν, ἀνιῶνται,</s><s id="section29sent3">ὁ δ’ ἀχαλίνῳ
στόματι μυρία τῶν ἡσυχαστέων ἐκλαλῶν</s><s id="section29sent4">·</s></p></div>
<div n="30" subtype="section" type="textpart">
<p id="Section30"><s id="section30sent1">ἡ δ’ ἑβδόμη δύναμις ἡ περὶ τὸν ἡγεμόνα νοῦν, ὃς ὅταν ἐπικυδέστερος γένηται τῶν ἓξ καὶ δυνατωτέρᾳ</s><s id="section30sent2">ῥώμῃ κατακρατήσας ἀναχωρήσῃ, μόνωσιν ἀσπασάμενος καὶ ταῖς ἑαυτοῦ
πρὸς ἑαυτὸν &lt;χαίρων&gt; ὁμιλίαις ὡς ἀπροσδεὴς ὢν ἑτέρου καὶ αὐταρκέστατος
ἑαυτῷ, τηνικαῦτα φροντίδων καὶ πραγματειῶν   ἀπαλλαγεὶς τῶν</s></p></div>
<div n="31" subtype="section" type="textpart">
<p id="Section31"><s id="section31sent1">ἐν τῷ θνητῷ γένει βίον εὔδιον καὶ γαληνὸν ἀσπάζεται.</s><s id="section31sent2">οὕτως δ’
ἀποσεμνύνει τὸν φιλάρετον, ὥστε καὶ γενεαλογῶν αὐτὸν οὐ, καθάπερ ἔθος 
ἐπὶ τῶν ἄλλων, πάππων ἢ προπάππων ἢ προγόνων ποιεῖται κατάλογον,
ὅσοι πρὸς ἀνδρῶν ἢ πρὸς γυναικῶν εἰσιν, ἀλλά τινων ἀρετῶν, μόνον</s><s id="section31sent3">οὐχὶ βοῶν ἄντικρυς, ὅτι οἰκία καὶ συγγένεια καὶ πατρὶς οὐδεμία ἐστὶν
ἑτέρα σοφῷ ὅτι μὴ ἀρεταὶ καὶ αἱ κατ’ ἀρετὰς πράξεις·</s><s id="section31sent4">„αὗται“ γάρ
φησιν „αἱ γενέσεις Νῶε· Νῶε ἄνθρωπος δίκαιος, τέλειος ἐν τῇ γενεᾷ 
 αὐτοῦ, τῷ θεῷ εὐηρέστησεν“</s><s id="section31sent5">(Gen. 6, 9).</s></p></div>
<div n="32" subtype="section" type="textpart">
<p id="Section32"><s id="section32sent1">οὐ δεῖ δὲ ἀγνοεῖν, ὅτι νῦν
„ἄνθρωπον“ οὐ κοινῷ τύπῳ τὸ λογικὸν θνητὸν ζῷον καλεῖ,</s><s id="section32sent2">τὸν μέντοι
κατ’ ἐξοχήν, ὃς ἐπαληθεύει τοὔνομα τὰ ἀτίθασα καὶ λελυττηκότα πάθη
 καὶ τὰς θηριωδεστάτας κακίας τῆς ψυχῆς ἀπεληλακώς.</s><s id="section32sent3">σημεῖον δέ·</s></p></div>
<div n="33" subtype="section" type="textpart">
<p id="Section33"><s id="section33sent1">μετὰ
τὸν „ἄνθρωπον“ ἐπιλέγει τὸν „δίκαιον“ εἰπὼν „ἄνθρωπος δίκαιος“, ὡς 
ἀδίκου μὲν οὐδενὸς ὄντος ἀνθρώπου</s><s id="section33sent2">(κυριώτερον δ’ εἰπεῖν
ἀνθρωπομόρφου θηρίου),</s><s id="section33sent3">μόνου δὲ ὃς ἂν ζηλωτὴς ᾖ δικαιοσύνης.</s></p></div>
<div n="34" subtype="section" type="textpart">
<p id="Section34"><s id="section34sent1">φησὶ δ’ αὐτὸν καὶ
„τέλειον“ γεγονέναι</s><s id="section34sent2">διὰ τούτου παριστάς, ὡς οὐ μίαν ἀρετὴν ἀλλὰ πάσας
ἐκτήσατο καὶ κτησάμενος ἑκάστῃ κατὰ τὸ ἐπιβάλλον χρώμενος διετέλεσεν.</s></p></div>
<div n="35" subtype="section" type="textpart">
<p id="Section35"><s id="section35sent1">ἐπιστεφανῶν δ’ αὐτὸν ὡς ἀγωνιστὴν ἐκνενικηκότα κηρύγματι λαμπροτάτῳ 
προσεπικοσμεῖ φάσκων, ὅτι „τῷ θεῷ εὐηρέστησεν“· οὗ τί γένοιτ’ ἂν ἐν
τῇ φύσει κρεῖττον;</s><s id="section35sent2">τίς καλοκἀγαθίας ἐναργέστερος ἔλεγχος;</s><s id="section35sent3">εἰ γὰρ οἱ
δυσαρεστήσαντες τῷ θεῷ κακοδαίμονες, οἷς εὐαρεστῆσαι συνέβη πάντως</s><s id="section35sent4">εὐδαίμονες.</s></p></div>
<div n="36" subtype="section" type="textpart">
<p id="Section36"><s id="section36sent1">οὐκ ἀπὸ σκοποῦ μέντοι ταῖς τοσαύταις ἀρεταῖς ὑμνήσας τὸν ἄνθρωπον ἐπεῖπεν, ὅτι „τέλειος ἦν ἐν τῇ γενεᾷ αὐτοῦ“</s><s id="section36sent2">(Gen. 6,9), δηλῶν ὅτι οὐ καθάπαξ ἀλλὰ κατὰ σύγκρισιν τῶν κατ’ ἐκεῖνον
τὸν χρόνον γεγονότων ἀγαθὸς ἦν.</s></p></div>
<div n="37" subtype="section" type="textpart">
<p id="Section37"><s id="section37sent1">ἤδη γὰρ οὐκ εἰς μακρὰν    ἐπιμνησθήσεται σοφῶν ἑτέρων, οἳ τὴν ἀρετὴν ἀνανταγώνιστον ἔσχον, οὐ πονηροῖς
ἀντεξετασθέντες οὐδ’ ὅτι βελτίους ἐγένοντο τῶν κατ’ αὐτοὺς ἀποδοχῆς
καὶ προνομίας ἀξιωθέντες, ἀλλ’ ὅτι φύσιν εὔμοιρον κτησάμενοι διετήρησαν
αὐτὴν ἀδιάστροφον, οὐ φυγόντες μοχθηρὰ ἐπιτηδεύματα, ἀλλ’ οὐδὲ τὴν
ἀρχὴν αὐτοῖς περιπεσόντες,</s><s id="section37sent2">προηγουμένως δὲ καλῶν ἔργων καὶ λόγων
 ἀσκηταὶ γενόμενοι τὸν βίον ἐπεκόσμουν.</s></p></div>
<div n="38" subtype="section" type="textpart">
<p id="Section38"><s id="section38sent1">θαυμασιώτατοι μὲν οὖν ἄνδρες ἐκεῖνοι γεγόνασιν, οἳ ταῖς ὁρμαῖς ἐλευθέραις καὶ εὐγενέσιν ἐχρήσαντο,
μὴ κατὰ μίμησιν ἢ ἐναντίωσιν ἑτέρων, ἀλλ’ αὐτὸ τὸ καλὸν καὶ τὸ
δίκαιον ἀποδεξάμενοι,</s><s id="section38sent2">θαυμάσιος δὲ καὶ ὁ τῆς καθ’ αὑτὸν γενεᾶς διενηνοχὼς
καὶ μηδενὶ συνενεχθεὶς ὧν ἐζήλωσαν οἱ πολλοί·</s><s id="section38sent3">δευτερείων μὲν
 οὗτος ἐφίξεται,</s><s id="section38sent4">τὰ δὲ πρῶτα τῶν ἄθλων ἐκείνοις ἀναδώσει ἡ φύσις.</s></p></div>
<div n="39" subtype="section" type="textpart">
<p id="Section39"><s id="section39sent1">τὰ μέντοι δευτερεῖα καὶ αὐτὰ μεγάλα·</s><s id="section39sent2">τί   δ’ οὐχὶ μέγα καὶ περιμάχητον ὧν ὀρέγει καὶ δωρεῖται θεός;</s><s id="section39sent3">σαφεστάτη δὲ πίστις αἱ τῶν
χαρίτων ὑπερβολαί, ὧν οὗτος ἔτυχεν.</s></p></div>
<div n="40" subtype="section" type="textpart">
<p id="Section40"><s id="section40sent1">ἐπεὶ γὰρ ἀδικημάτων φορὰν ἤνεγκεν ὁ χρόνος ἐκεῖνος καὶ πᾶσα χώρα καὶ ἔθνος καὶ πόλις καὶ οἰκία
 καὶ ἕκαστος ἰδίᾳ πονηρῶν ἐπιτηδευμάτων ἀνεπέπληστο, πάντων ἑκουσίως
καὶ ἐκ προνοίας ὡς ἐν ἀγῶνι περὶ τῶν ἐν τῷ διαμαρτάνειν πρωτείων</s><s id="section40sent2">ἁμιλλωμένων — μετὰ σπουδῆς γὰρ ἁπάσης ἐφιλονείκουν, ἑκάστου τὸν πλησίον
μεγέθει κακίας ὑπερβαλεῖν ἐπειγομένου καὶ μηδὲν παραλείποντος τῶν</s></p></div>
<div n="41" subtype="section" type="textpart">
<p id="Section41"><s id="section41sent1">πρὸς ἐπίληπτον</s><s id="section41sent2">καὶ ἐπάρατον βίον—·  ἐφ’ οἷς ὁ θεὸς εἰκότως
δυσχεράνας, εἰ τὸ ζῷον τὸ ἄριστον εἶναι δοκοῦν καὶ συγγενείας ἀξιωθὲν
τῆς πρὸς αὐτὸν ἕνεκα τῆς ἐν τῷ λόγῳ κοινωνίας, δέον ἀρετὴν ἐπιτηδεύειν, 
ἐζήλωσε κακίαν καὶ τὰ εἴδη πάντα κακίας, δίκην ὁρίζει τὴν προσήκουσαν,
ἀφανίσαι τοὺς τότε ὄντας κατακλυσμῷ διανοηθείς, οὐ μόνον τοὺς ἐν τῇ
πεδιάδι καὶ τοῖς χθαμαλωτέροις ἀλλὰ καὶ τοὺς ἐν τοῖς ὑψηλοτάτοις
 ὄρεσι κατοικοῦντας.</s></p></div>
<div n="42" subtype="section" type="textpart">
<p id="Section42"><s id="section42sent1">ἡ μὲν γὰρ μεγάλη θάλαττα μετέωρος ὡς οὐδέπω
πρότερον ἀρθεῖσα διὰ τῶν στομάτων ἀθρόᾳ ῥύμῃ τοῖς καθ’ ἡμᾶς εἰσερρύη 
πελάγεσι,</s><s id="section42sent2">τὰ δὲ πλημμύραντα νήσους καὶ ἠπείρους ἐπέκλυσε,</s><s id="section42sent3">πηγῶν δ’ ἀενάων καὶ ποταμῶν αὐθιγενῶν τε καὶ χειμάρρων ἐπάλληλοι
φοραὶ συνῆπτον ἀλλήλαις ἀναχεόμεναι καὶ πρὸς ὕψος ἐπαιρόμεναι
 ἐπέβαινον.</s></p></div>
<div n="43" subtype="section" type="textpart">
<p id="Section43"><s id="section43sent1">οὐ μὴν οὐδὲ ὁ ἀὴρ ἠρέμει·</s><s id="section43sent2">πάντα γὰρ τὸν οὐρανὸν βαθὺ
καὶ συνεχὲς νέφος ἐπεῖχε καὶ πνεύματα ἦν ἐξαίσια πάταγοί τε βροντῶν 
καὶ ἐπιλάμψεις ἀστραπῶν καὶ κεραυνῶν φοραί, καταρρηγνυμένων ὄμβρων
ἀπαύστων, ὡς νομίσαι τὰ μέρη τοῦ παντὸς εἰς μίαν φύσιν τὴν ὕδατος
ἀναστοιχειούμενα σπεύδειν, ἕως τοῦ μὲν ἄνωθεν καταράττοντος</s><s id="section43sent3">τοῦ δὲ
κάτωθεν ἐπανιόντος μετάρσια ἤρθη τὰ ῥεῖθρα, οἷς οὐ μόνον ἡ πεδιὰς
καὶ ὅση χθαμαλὴ κατακλυσθεῖσα ἠφανίσθη, ἀλλὰ καὶ τῶν ὑψηλοτάτων 
 ὀρῶν αἱ κορυφαί.</s></p></div>
<div n="44" subtype="section" type="textpart">
<p id="Section44"><s id="section44sent1">πάντα γὰρ τὰ μέρη τῆς γῆς ἔδυ καθ’ ὕδατος, ὡς
πᾶσαν καθηρπάσθαι καὶ τὸν κόσμον ἀκρωτηριασθέντα μεγάλῳ τμήματι
τὸν παντελῆ καὶ ὁλόκληρον, ὃ μήτε εἰπεῖν μήτε νοῆσαι θέμις</s><s id="section44sent2">,</s><s id="section44sent3">λελωβῆσθαι δοκεῖν.</s><s id="section44sent4">ἀλλὰ γὰρ καὶ ὁ ἀήρ, ἔξω μέρους βραχέος τοῦ κατὰ σελήνην,
ἅπας ἀνήλωτο νικηθεὶς ὑπὸ τῆς τοῦ ὕδατος φορᾶς καὶ βίας, ὅπερ
ἀνὰ κράτος τὴν ἐκείνου χώραν ἐπέσχε.</s></p></div>
<div n="45" subtype="section" type="textpart">
<p id="Section45"><s id="section45sent1">τότε δὴ τότε εὐθὺς ἐφθείρετο ὅσα σπαρτὰ καὶ δένδρα—φθείρει γὰρ ὡς ἔνδεια καὶ πλῆθος ἄμετρον—,</s><s id="section45sent2">ἔθνῃσκον δ’ αἱ μυρίαι τῶν ζῴων ἀγέλαι ἡμέρων ὁμοῦ καὶ ἀγρίων·</s><s id="section45sent3">ἦν
γὰρ εἰκός, τοῦ κρατίστου γένους ἀνθρώπων ἀφανιζομένου, μηδὲν ὑπολειφθῆναι
τῶν χειρόνων, ἐπεὶ καὶ πρὸς τὰς ἐκείνου χρείας ἐγένετο δοῦλα
 τρόπον τινὰ δεσποτικαῖς προστάξεσιν ὑπηρετήσοντα.</s></p></div>
<div n="46" subtype="section" type="textpart">
<p id="Section46"><s id="section46sent1">τοσούτων   δὴ καὶ τηλικούτων ἐπιρραξάντων κακῶν, ἅπερ ἐκεῖνος ὁ καιρὸς ὤμβρησε</s><s id="section46sent2">—
 πάντα γὰρ τὰ τοῦ κόσμου μέρη, δίχα τῶν κατὰ τὸν οὐρανόν, ἐκινήθη
παρὰ φύσιν, ὡς ἂν βαρεῖαν καὶ θανατώδη νόσον νοσήσαντα</s><s id="section46sent3">—, μόνος
δὲ εἷς οἶκος ὁ τοῦ λεχθέντος ἀνδρὸς δικαίου καὶ θεοφιλοῦς διασῴζεται
δύο λαβόντος τὰς ἀνωτάτω δωρεάς, μίαν μέν, ἣν εἶπον, τὸ μὴ πᾶσι
τούτοις συναπολέσθαι,</s><s id="section46sent4">ἑτέραν δὲ τὸ πάλιν ἀρχηγέτην αὐτὸν ὑπάρξαι νέας
 ἀνθρώπων σπορᾶς·</s><s id="section46sent5">ἠξίωσε γὰρ αὐτὸν ὁ θεὸς καὶ τέλος τοῦ γένους ἡμῶν
καὶ ἀρχὴν γενέσθαι, τέλος μὲν τῶν πρὸ τοῦ κατακλυσμοῦ, τῶν δὲ μετὰ
τὸν κατακλυσμὸν ἀρχήν.</s></p>
</div>
<div n="47" subtype="section" type="textpart">
<p id="Section47"><s id="section47sent1">Τοιοῦτος μὲν ὁ τῶν καθ’ αὑτὸν ἄριστος,</s><s id="section47sent2">τοιαῦτα δὲ καὶ τὰ τεθειμένα ἆθλα αὐτῷ, ὁποῖα δεδήλωκεν ὁ ἱερὸς λόγος.</s><s id="section47sent3">τῶν δ’ εἰρημένων
 τριῶν εἴτε ἀνδρῶν εἴτε ψυχῆς τρόπων ἐναρμόνιος ἡ τάξις·</s><s id="section47sent4">ὁ μὲν
γὰρ τέλειος ὁλόκληρος ἐξ ἀρχῆς, ὁ δὲ μετατεθειμένος ἡμίεργος, τοῦ βίου
τὸν μὲν πρότερον χρόνον ἀναθεὶς κακίᾳ, τὸν δ’ ὕστερον ἀρετῇ, πρὸς ἣν
μετανέστη καὶ μετῳκίσατο,</s><s id="section47sent5">ὁ δὲ ἐλπίζων, ὡς αὐτὸ δηλοῖ τοὔνομα,</s><s id="section47sent6">ἐλλιπής, ἐφιέμενος μὲν ἀεὶ τοῦ καλοῦ, μήπω δ’ ἐφικέσθαι τούτου
δεδυνημένος, ἀλλ’ ἐοικὼς τοῖς πλέουσιν, οἳ σπεύδοντες εἰς λιμένας καταίρειν
θαλαττεύουσιν ἐνορμίσασθαι μὴ δυνάμενοι.</s></p>
</div>
<div n="48" subtype="section" type="textpart">
<p id="Section48"><s id="section48sent1">Ἡ μὲν οὖν προτέρα τριὰς τῶν ἀρετὴν ἐπιποθησάντων δεδήλωται.</s><s id="section48sent2">μείζων δέ ἐστιν ἡ ἑτέρα, περὶ ἧς νυνὶ λεκτέον.</s><s id="section48sent3">ἐκείνη μὲν
γὰρ τοῖς ἐν ἡλικίᾳ παιδικῇ μαθήμασιν ἔοικεν,</s><s id="section48sent4">αὕτη δὲ τοῖς ἀνδρῶν
ἀθλητικῶν γυμνάσμασιν ἐπὶ τοὺς ἱεροὺς ὄντως ἀλειφομένων ἀγῶνας, οἳ
σωμασκίας καταφρονοῦντες τὴν ἐν τῇ ψυχῇ κατασκευάζουσιν εὐεξίαν
 ἐφιέμενοι τῆς κατὰ τῶν ἀντιπάλων παθῶν νίκης.</s></p></div>
<div n="49" subtype="section" type="textpart">
<p id="Section49"><s id="section49sent1">οἷς μὲν οὖν διενήνοχεν
ἕκαστος ἐφ’ ἓν καὶ τὸ αὐτὸ τέλος ἐπειγόμενος, αὖθις ἀκριβέστερον 
ἐροῦμεν·</s><s id="section49sent2">ἃ δὲ χρὴ περὶ τῶν τριῶν συλλήβδην προειπεῖν, ἀναγκαῖον
 μὴ παρασιωπῆσαι.</s></p></div>
<div n="50" subtype="section" type="textpart">
<p id="Section50"><s id="section50sent1">τούτους τοίνυν συμβέβηκε μιᾶς οἰκίας καὶ ἑνὸς
γένους εἶναι</s><s id="section50sent2">—ὁ γὰρ τελευταῖος υἱὸς μέν ἐστι τοῦ μέσου, υἱωνὸς δὲ τοῦ
πρώτου — καὶ πάντας φιλοθέους ὁμοῦ καὶ θεοφιλεῖς, ἀγαπήσαντας τὸν
ἀληθῆ θεὸν καὶ ἀνταγαπηθέντας πρὸς αὐτοῦ, ὃς ἠξίωσε, καθάπερ δηλοῦσιν 
οἱ χρησμοί, διὰ τὰς ὑπερβολὰς τῶν ἀρετῶν αἷς συνεβίουν
 κοινωνῆσαι τῆς προσρήσεως αὐτοῦ.</s></p></div>
<div n="51" subtype="section" type="textpart">
<p id="Section51"><s id="section51sent1">τὸ γὰρ ἴδιον ὄνομα τοῖς ἐκείνων
ἐναρμοσάμενος ἥνωσε, τὴν ἐκ τῶν τριῶν σύνθετον κλῆσιν ἐπιφημίσας
ἑαυτῷ·</s><s id="section51sent2">"τοῦτο γάρ μου“ φησίν „ὄνομά ἐστιν αἰώνιον, θεὸς Ἀβραὰμ
καὶ θεὸς Ἰσαὰκ καὶ θεὸς Ἰακώβ“ (cf. Exod. 3,15)—ἀντὶ τοῦ   καθάπαξ
τὸ πρός τι· καὶ μήποτ’ εἰκότως·</s><s id="section51sent3">ὀνόματος γὰρ ὁ θεὸς οὐ δεῖται,</s><s id="section51sent4">μὴ 
δεόμενος δ’ ὅμως ἐχαρίζετο τῷ γένει τῶν ἀνθρώπων κλῆσιν οἰκείαν,
ἵν’ ἔχοντες καταφυγὴν πρὸς ἱκεσίας καὶ λιτὰς μὴ ἀμοιρῶσιν ἐλπίδος
 χρηστῆς.</s></p></div>
<div n="52" subtype="section" type="textpart">
<p id="Section52"><s id="section52sent1">ταῦτα μὲν οὖν ἐπ’ ἀνδρῶν ὁσίων εἰρῆσθαι δοκεῖ,</s><s id="section52sent2">μηνύματα δ’ ἐστὶ φύσεως ἀδηλοτέρας καὶ πολὺ βελτίονος τῆς ἐν αἰσθητοῖς.</s><s id="section52sent3">τρόπους γὰρ ψυχῆς ἔοικεν ὁ ἱερὸς διερευνᾶσθαι λόγος, ἀστείους ἅπαντας,
τὸν μὲν ἐκ διδασκαλίας, τὸν δ’ ἐκ φύσεως, τὸν δ’ ἐξ ἀσκήσεως ἐφιέμενον
τοῦ καλοῦ.</s><s id="section52sent4">ὁ μὲν γὰρ πρῶτος, ἐπίκλησιν Ἀβραάμ, σύμβολον
 διδασκαλικῆς ἀρετῆς ἐστιν,</s><s id="section52sent5">ὁ δὲ μέσος, Ἰσαάκ, φυσικῆς,</s><s id="section52sent6">ὁ δὲ τρίτος,
Ἰακώβ, ἀσκητικῆς.</s></p></div>
<div n="53" subtype="section" type="textpart">
<p id="Section53"><s id="section53sent1">ἀλλὰ γὰρ οὐκ ἀγνοητέον, ὅτι μετεποιεῖτο τῶν τριῶν ἕκαστος δυνάμεων,</s><s id="section53sent2">ὠνομάσθη δὲ ἀπὸ τῆς πλεοναζούσης κατ’
ἐπικράτειαν·</s><s id="section53sent3">οὔτε γὰρ διδασκαλίαν ἄνευ φύσεως ἢ ἀσκήσεως τελειωθῆναι
δυνατὸν οὔτε φύσις ἐπὶ πέρας ἐστὶν ἐλθεῖν ἱκανὴ δίχα τοῦ μαθεῖν καὶ
 ἀσκῆσαι οὔτε ἄσκησις, εἰ μὴ προθεμελιωθείη φύσει τε καὶ διδασκαλίᾳ.</s></p></div>
<div n="54" subtype="section" type="textpart">
<p id="Section54"><s id="section54sent1">προσηκόντως οὖν καὶ τὴν τῶν τριῶν λόγῳ μὲν ἀνδρῶν ἔργῳ δ’ ὡς εἶπον ἀρετῶν οἰκειότητα συνῆψε, φύσεως, μαθήσεως, ἀσκήσεως, ἃς ἑτέρῳ
ὀνόματι Χάριτας ἰσαρίθμους ἄνθρωποι καλοῦσιν, ἢ τῷ κεχαρίσθαι τὸν
θεὸν τῷ ἡμετέρῳ γένει τὰς τρεῖς δυνάμεις πρὸς τελειότητα τοῦ βίου ἢ
 παρόσον αὗται δεδώρηνται ψυχῇ λογικῇ ἑαυτάς, δώρημα τέλειον καὶ
κάλλιστον, ἵνα καὶ τὸ αἰώνιον ὄνομα τὸ δηλούμενον ἐν τοῖς χρησμοῖς
ἐπὶ τριῶν μὴ ἐπ’ ἀνθρώπων μᾶλλον ἢ τῶν εἰρημένων δυνάμεων
λέγηται.</s></p></div>
<div n="55" subtype="section" type="textpart">
<p id="Section55"><s id="section55sent1">ἀνθρώπων μὲν γὰρ φθαρτὴ φύσις, ἄφθαρτος δ’ ἡ τῶν ἀρετῶν· εὐλογώτερον δὲ ἐπιφημίζεσθαι τὸ ἀίδιον ἀφθάρτοις πρὸ θνητῶν, ἐπεὶ
 συγγενὲς μὲν ἀιδιότητος ἀφθαρσία, ἐχθρὸν δὲ θάνατος.</s></p></div>
<div n="56" subtype="section" type="textpart">
<p id="Section56"><s id="section56sent1">χρὴ μέντοι μηδ’ ἐκεῖνο ἀγνοεῖν, ὅτι τὸν μὲν πρῶτον ἄνθρωπον τὸν γηγενῆ
πατέρα τῶν ἄχρι τοῦ κατακλυσμοῦ φύντων εἰσήγαγε,</s><s id="section56sent2">τὸν δὲ μόνον ἐκ
τῆς τοσαύτης φθορᾶς ὑπολειφθέντα πανοίκιον ἕνεκα δικαιοσύνης καὶ τῆς
ἄλλης καλοκἀγαθίας τοῦ νεάσοντος αὖθις καινοῦ γένους ἀνθρώπων,</s><s id="section56sent3">τὴν
 δὲ περίσεμνον τριάδα καὶ περιμάχητον ἑνὸς εἴδους ἐπιλεγομένου „βασίλειον</s><s id="section56sent4">καὶ ἱεράτευμα καὶ ἔθνος ἅγιον“ (Exod. 19, 6) οἱ χρησμοὶ καλοῦσι.</s><s id="section56sent5">μηνύει δὲ τοὔνομα τὴν δύναμιν αὐτοῦ·</s></p></div>
<div n="57" subtype="section" type="textpart">
<p id="Section57"><s id="section57sent1">προσονομάζεται γὰρ Ἑβραίων
γλώττῃ τὸ ἔθνος Ἰσραήλ, ὅπερ ἑρμηνευθέν ἐστιν „ὁρῶν θεόν.“</s><s id="section57sent2">ὅρασις
δ’ ἡ μὲν δι’ ὀφθαλμῶν ἐν ἁπάσαις καλλιστεύει ταῖς αἰσθήσεσιν, ἐπεὶ
καὶ διὰ μόνης καταλαμβάνεται τὰ κάλλιστα τῶν ὄντων, ἥλιος καὶ σελήνη 
καὶ ὁ σύμπας οὐρανός τε καὶ κόσμος, ἡ δὲ διὰ τοῦ τῆς ψυχῆς ἡγεμονικοῦ
προφέρει τὰς ἄλλας ὅσαι περὶ αὐτὸ δυνάμεις·</s><s id="section57sent3">αὕτη   δέ ἐστι
 φρόνησις ὄψις οὖσα διανοίας.</s></p></div>
<div n="58" subtype="section" type="textpart">
<p id="Section58"><s id="section58sent1">ὅτῳ δὲ μὴ μόνον ἐξεγένετο τἄλλα ὅσα
ἐν τῇ φύσει δι’ ἐπιστήμης καταλαμβάνειν, ἀλλὰ καὶ τὸν πατέρα καὶ
ποιητὴν τῶν συμπάντων ὁρᾶν, ἐπ’ ἄκρον εὐδαιμονίας ἴστω προεληλυθώς·</s><s id="section58sent2">οὐδὲν γὰρ ἀνωτέρω θεοῦ, πρὸς ὃν εἴ τις τὸ τῆς ψυχῆς ὄμμα τείνας
 ἔφθακε, μονὴν εὐχέσθω καὶ στάσιν.</s></p></div>
<div n="59" subtype="section" type="textpart">
<p id="Section59"><s id="section59sent1">αἱ μὲν γὰρ ἀνάντεις ὁδοὶ καματηραὶ
καὶ βραδεῖαι,</s><s id="section59sent2">ἡ δὲ κατὰ πρανοῦς φορά, συρμὸν ἔχουσα τὸ πλέον ἢ
κάθοδον, ταχεῖα καὶ ῥᾴστη.</s><s id="section59sent3">πολλὰ δὲ τὰ κάτω βιαζόμενα, ὧν οὐδὲν
ὄφελος, ὅταν ἐκ τῶν αὑτοῦ δυνάμεων ἀνακρεμάσας τὴν ψυχὴν ὁ θεὸς 
ὁλκῇ δυνατωτέρᾳ πρὸς ἑαυτὸν ἐπισπάσηται.</s></p>
</div>
<div n="60" subtype="section" type="textpart">
<p id="Section60"><s id="section60sent1">Ταῦτα μὲν οὖν κοινῇ περὶ τῶν τριῶν ἀναγκαίως προειρήσθω.</s><s id="section60sent2">λεκτέον δ’ ἑξῆς, ἐν οἷς ἕκαστος ἰδίᾳ προήνεγκεν, ἀπὸ τοῦ πρώτου τὴν ἀρχὴν
λαβόντας.</s><s id="section60sent3">ἐκεῖνος τοίνυν εὐσεβείας, ἀρετῆς τῆς ἀνωτάτω καὶ μεγίστης,
ζηλωτὴς γενόμενος ἐσπούδασεν ἕπεσθαι θεῷ καὶ καταπειθὴς εἶναι τοῖς 
προσταττομένοις ὑπ’ αὐτοῦ, προστάξεις ὑπολαμβάνων οὐ τὰς διὰ φωνῆς
καὶ γραμμάτων μηνυομένας αὐτὸ μόνον, ἀλλὰ καὶ τὰς διὰ τῆς φύσεως</s><s id="section60sent4">τρανοτέροις σημείοις δηλουμένας, ἃς ἡ ἀληθεστάτη τῶν αἰσθήσεων πρὸ
ἀκοῆς τῆς ἀπίστου καὶ ἀβεβαίου καταλαμβάνει.</s></p></div>
<div n="61" subtype="section" type="textpart">
<p id="Section61"><s id="section61sent1">θεώμενος γάρ τις τὴν ἐν τῇ φύσει τάξιν καὶ τὴν παντὸς λόγου κρείττονα πολιτείαν, ᾗ χρῆται
ὁ κόσμος, ἀναδιδάσκεται, φθεγγομένου μηδενός, εὔνομον καὶ εἰρηνικὸν
 βίον ἐπιτηδεύειν εἰς τὴν τῶν καλῶν ἐξομοίωσιν ἀποβλέποντα.</s><s id="section61sent2">ἐναργέσταται
δὲ τῆς εὐσεβείας ἀποδείξεις εἰσίν, ἃς περιέχουσιν αἱ ἱεραὶ γραφαί·</s><s id="section61sent3">πρώτην δὲ λεκτέον, ἣ καὶ πρώτη τέτακται.</s></p></div>
<div n="62" subtype="section" type="textpart">
<p id="Section62"><s id="section62sent1">λογίῳ πληχθεὶς περὶ τοῦ πατρίδα καὶ συγγένειαν καὶ πατρῷον οἶκον καταλιπεῖν καὶ μεταναστῆναι,
καθάπερ ἀπὸ τῆς ξένης εἰς τὴν οἰκείαν ἐπανιὼν ἀλλ’ οὐκ ἀπὸ τῆς οἰκείας
 εἰς τὴν ξένην μέλλων ἀπαίρειν, ἐπέσπευδε συντείνων, νομίζων ἰσότιμον εἶναι
τῷ τελειῶσαι τὸ ταχέως τὸ προσταχθὲν ἀνύσαι.</s></p></div>
<div n="63" subtype="section" type="textpart">
<p id="Section63"><s id="section63sent1">καίτοι τίνα ἕτερον εἰκὸς οὕτως ἀκλινῆ καὶ ἄτρεπτον γενέσθαι, ὡς μὴ φίλτροις ὑπαχθῆναι καὶ ὑπενδοῦναι
συγγενῶν καὶ πατρίδος, ὧν ὁ πόθος ἑκάστῳ τρόπον τινὰ συγγεγένηται
καὶ συνηύξηται καὶ μᾶλλον ἢ οὐχ ἧττον τῶν ἡνωμένων μερῶν συμπέφυκε;</s></p></div>
<div n="64" subtype="section" type="textpart">
<p id="Section64"><s id="section64sent1">μάρτυρες δὲ οἱ νομοθέται τὴν δευτερεύουσαν θανάτου τιμωρίαν κατὰ τῶν ἐπὶ τοῖς μεγίστοις ἑαλωκότων ὁρίσαντες φυγήν, οὐ δευτερεύουσαν,
ὥς γ’ ἐμοὶ δοκεῖ, παρ’ ἀληθείᾳ δικαζούσῃ,</s><s id="section64sent2">πολὺ δὲ ἀργαλεωτέραν, εἴ γε
πέρας μὲν κακοπραγιῶν ὁ θάνατος, ἀρχὴ δ’, οὐ πέρας, ἡ φυγὴ καινοτέρων
συμφορῶν, ἀνθ’ ἑνὸς τοῦ χωρὶς ἀλγηδόνων μυρίους ἐπάγουσα θανάτους
 τοὺς σὺν αἰσθήσει.</s></p></div>
<div n="65" subtype="section" type="textpart">
<p id="Section65"><s id="section65sent1">κατ’ ἐμπορίαν ἔνιοι πόθῳ χρηματισμοῦ πλέοντες ἢ  κατὰ πρεσβείαν ἢ κατὰ θέαν τῶν ἐπὶ τῆς ἀλλοδαπῆς δι’ ἔρωτα παιδείας,
ὁλκοὺς ἔχοντες δυνάμεις τῆς ἔξω μονῆς οἱ μὲν τὰς ἐπικερδείας, οἱ δὲ τὸ τὴν</s><s id="section65sent2">πόλιν ἐπὶ καιρῶν ἐν τοῖς ἀναγκαιοτάτοις καὶ μεγίστοις ὀνῆσαι,</s><s id="section65sent3">οἱ δὲ
ἱστορίαν ὧν πρότερον ἠγνόουν τέρψιν ἅμα καὶ ὠφέλειαν τῇ ψυχῇ παρασκευάζουσαν</s><s id="section65sent4">— τυφλοὶ γὰρ παρ’ ὀξὺ βλέποντας ἀναποδήμητοι παρ’ ἐκδεδημηκότας
—, ὅμως ἐπείγονται τὸ πατρῷον ἔδαφος ἰδεῖν καὶ προσκυνῆσαι
καὶ συνήθεις ἀσπάσασθαι συγγενῶν τε καὶ φίλων ἡδίστης καὶ ποθεινοτάτης 
ὄψεως ἀπολαῦσαι καὶ πολλάκις τὰς πράξεις, ὧν ἕνεκα ἐξεδήμησαν,
μηκυνομένας ὁρῶντες κατέλιπον ἱμέρῳ τῶν προσηκόντων ἑλχθέντες
 βιαιοτάτῳ.</s></p></div>
<div n="66" subtype="section" type="textpart">
<p id="Section66"><s id="section66sent1">μετ’ ὀλίγων δὲ οὗτος ἢ καὶ μόνος ἅμα τῷ κελευσθῆναι
μετανίστατο καὶ τῇ ψυχῇ πρὸ τοῦ σώματος τὴν ἀποικίαν ἐστέλλετο, τὸν
 ἐπὶ τοῖς θνητοῖς ἵμερον παρευημεροῦντος ἔρωτος οὐρανίου.</s></p></div>
<div n="67" subtype="section" type="textpart">
<p id="Section67"><s id="section67sent1">οὐδενὸς 
οὖν φροντίσας, οὐ φυλετῶν, οὐ δημοτῶν, οὐ συμφοιτητῶν, οὐχ ἑταίρων,
οὐ τῶν ἀφ’ αἵματος ὅσοι πρὸς πατρὸς ἢ μητρὸς ἦσαν, οὐ πατρίδος, οὐκ
ἀρχαίων ἐθῶν, οὐ συντροφίας, οὐ συνδιαιτήσεως, ὧν ἕκαστον ἀγωγόν τε
καὶ δυσαπόσπαστον ὁλκὸν ἔχον δύναμιν, ἐλευθέραις καὶ ἀφέτοις ὁρμαῖς
ᾗ τάχιστα μετανίσταται, τὸ μὲν πρῶτον ἀπὸ τῆς Χαλδαίων γῆς, εὐδαίμονος 
χώρας καὶ κατ’ ἐκεῖνον ἀκμαζούσης τὸν χρόνον, εἰς τὴν
Χαρραίων γῆν (Gen. 12, 5), ἔπειτα οὐ μακρὰν ὕστερον καὶ ἀπὸ ταύτης
εἰς ἕτερον τόπον, περὶ οὗ λέξομεν ἐκεῖνο πρότερον εἰπόντες.</s></p></div>
<div n="68" subtype="section" type="textpart">
<p id="Section68"><s id="section68sent1">Αἱ δηλωθεῖσαι ἀποικίαι τῷ μὲν ῥητῷ τῆς γραφῆς ὑπ’ ἀνδρὸς
σοφοῦ γεγόνασι,</s><s id="section68sent2">κατὰ δὲ τοὺς ἐν ἀλληγορίᾳ νόμους ὑπὸ φιλαρέτου ψυχῆς 
 τὸν ἀληθῆ ζητούσης θεόν.</s></p></div>
<div n="69" subtype="section" type="textpart">
<p id="Section69"><s id="section69sent1">Χαλδαῖοι γὰρ ἐν τοῖς μάλιστα διαπονήσαντες</s><s id="section69sent2">ἀστρονομίαν καὶ πάντα ταῖς κινήσεσι τῶν ἀστέρων ἀναθέντες ὑπέλαβον
οἰκονομεῖσθαι τὰ ἐν κόσμῳ δυνάμεσιν, ἃς περιέχουσιν ἀριθμοὶ καὶ ἀριθμῶν
ἀναλογίαι, &lt;καὶ&gt; τὴν ὁρατὴν οὐσίαν ἐσέμνυνον τῆς ἀοράτου καὶ νοητῆς
οὐ λαβόντες ἔννοιαν, ἀλλὰ τὴν ἐν ἐκείνοις τάξιν διερευνώμενοι κατά τε τὰς
 ἡλίου καὶ σελήνης καὶ τῶν ἄλλων πλανήτων καὶ ἀπλανῶν περιόδους καὶ
κατὰ τὰς τῶν ἐτησίων ὡρῶν μεταβολὰς καὶ κατὰ τὴν τῶν οὐρανίων
πρὸς τὰ ἐπίγεια συμπάθειαν τὸν κόσμον αὐτὸν ὑπέλαβον εἶναι θεόν, οὐκ
εὐαγῶς τὸ γενόμενον ἐξομοιώσαντες τῷ πεποιηκότι.</s></p></div>
<div n="70" subtype="section" type="textpart">
<p id="Section70"><s id="section70sent1">ταύτῃ τοι τῇ δόξῃ συντραφεὶς καὶ χαλδαΐσας μακρόν τινα χρόνον, ὥσπερ ἐκ βαθέος
 ὕπνου   διοίξας τὸ τῆς ψυχῆς ὄμμα καὶ καθαρὰν αὐγὴν ἀντὶ σκότους
 βαθέος βλέπειν ἀρξάμενος ἠκολούθησε τῷ φέγγει καὶ κατεῖδεν, ὃ μὴ
πρότερον ἐθεάσατο, τοῦ κόσμου τινὰ ἡνίοχον καὶ κυβερνήτην ἐφεστῶτα
καὶ σωτηρίως εὐθύνοντα τὸ οἰκεῖον ἔργον, ἐπιμέλειάν τε καὶ προστασίαν
καὶ τῶν ἐν αὐτῷ μερῶν ὅσα θείας ἐπάξια φροντίδος ποιούμενον.</s></p></div>
<div n="71" subtype="section" type="textpart">
<p id="Section71"><s id="section71sent1">ὅπως  οὖν βεβαιώσηται τὴν φανεῖσαν ὄψιν ἐν τῇ διανοίᾳ παγιώτερον,</s><s id="section71sent2">αὖθίς
φησιν ὁ ἱερὸς λόγος αὐτῷ· „τὰ μεγάλα,</s><s id="section71sent3">ὦ οὗτος, ὑποτυπώσει βραχυτέρων</s><s id="section71sent4">πολλάκις γνωρίζεται, πρὸς ἅ τις ἀπιδὼν ηὔξησε τὴν φαντασίαν ἀπεριγράφοις
μεγέθεσι.</s><s id="section71sent5">παραπεμψάμενος οὖν τούς τε κατ’ οὐρανὸν περιπολοῦντας καὶ
τὴν Χαλδαϊκὴν ἐπιστήμην μετανάστηθι πρὸς ὀλίγον χρόνον ἀπὸ τῆς
μεγίστης πόλεως, τοῦδε τοῦ κόσμου, πρὸς βραχυτέραν, δι’ ἧς δυνήσῃ μᾶλλον
 καταλαβεῖν τὸν ἔφορον τοῦ παντός</s><s id="section71sent6">.“</s></p></div>
<div n="72" subtype="section" type="textpart">
<p id="Section72"><s id="section72sent1">διὰ τοῦτο τὴν πρώτην ἀποικίαν 
ἀπὸ τῆς Χαλδαίων γῆς εἰς τὴν Χαρραίων λέγεται ποιήσασθαι.</s><s id="section72sent2">Χαρρὰν δὲ Ἑλληνιστὶ „τρῶγλαι“ λέγονται, κατὰ σύμβολον αἱ τῶν ἡμετέρων
αἰσθήσεων χῶραι, δι’ ὧν ὥσπερ ὀπῶν ἑκάστη διακύπτειν πέφυκε πρὸς
 τὴν τῶν οἰκείων ἀντίληψιν.</s></p></div>
<div n="73" subtype="section" type="textpart">
<p id="Section73"><s id="section73sent1">ἀλλὰ τί τούτων, εἴποι τις ἄν, ὄφελος ἦν, εἰ
μὴ νοῦς ἀόρατος καθάπερ θαυματοποιὸς ἔνδοθεν ὑπήχει ταῖς ἑαυτοῦ 
δυνάμεσιν, ἃς τοτὲ μὲν ἀνιεὶς καὶ ἐπιχαλῶν τοτὲ δὲ ἀντισπῶν καὶ ἀνθέλκων
βίᾳ κίνησιν ἐμμελῆ καὶ πάλιν ἡσυχίαν ἐμπαρεῖχε τοῖς θαυμασίοις;</s><s id="section73sent2">τοῦτο ἔχων παρὰ σεαυτῷ τὸ παράδειγμα ῥᾳδίως οὗ σφόδρα ποθεῖς λαβεῖν
 τὴν ἐπιστήμην κατανοήσεις.</s></p></div>
<div n="74" subtype="section" type="textpart">
<p id="Section74"><s id="section74sent1">οὐ γὰρ ἐν σοὶ μὲν νοῦς ἐστιν ἡγεμὼν
ἐπιτεταγμένος, ᾧ καὶ τοῦ σώματος ἅπασα κοινωνία πειθαρχεῖ καὶ ἑκάστη 
τῶν αἰσθήσεων ἕπεται,</s><s id="section74sent2">ὁ δὲ κόσμος, τὸ κάλλιστον καὶ μέγιστον καὶ
τελεώτατον ἔργον, οὗ πάντα τὰ ἄλλα συμβέβηκεν εἶναι μέρη, βασιλέως
ἀμοιρεῖ τοῦ συνέχοντος καὶ ἐνδίκως ἐπιτροπεύοντος.</s><s id="section74sent3">εἰ δ’ ἀόρατος
 ὁ βασιλεύς, μὴ θαυμάσῃς· οὐδὲ γὰρ ὁ ἐν σοὶ νοῦς ὁρατός.</s></p></div>
<div n="75" subtype="section" type="textpart">
<p id="Section75"><s id="section75sent1">ταῦτά τις
ἐπιλογιζόμενος καὶ οὐ πόρρωθεν ἀλλ’ ἐγγύθεν ἀναδιδασκόμενος ἔκ τε 
ἑαυτοῦ καὶ τῶν περὶ αὑτὸν εἴσεται σαφῶς, ὅτι ὁ κόσμος οὐκ ἔστιν ὁ
πρῶτος θεός, ἀλλ’ ἔργον τοῦ πρώτου θεοῦ καὶ τοῦ συμπάντων πατρός,
ὃς ἀειδὴς ὢν πάντα φαίνει μικρῶν τε αὖ καὶ μεγάλων διαδεικνὺς τὰς</s><s id="section75sent2">φύσεις.</s></p></div>
<div n="76" subtype="section" type="textpart">
<p id="Section76"><s id="section76sent1">σώματος γὰρ ὀφθαλμοῖς οὐκ ἠξίωσε καταλαμβάνεσθαι,</s><s id="section76sent2">τάχα μὲν ἐπειδὴ θνητὸν ἀιδίου ψαύειν οὐχ ὅσιον ἦν, τάχα δὲ καὶ δι’ ἀσθένειαν τῆς
ἡμετέρας ὄψεως·</s><s id="section76sent3">οὐ γὰρ ἂν ἐχώρησε τὰς ἀπὸ τοῦ ὄντος ἐκχεομένας αὐγάς,
 ὁπότε οὐδὲ ταῖς ἀφ’ ἡλίου προσβλέπειν ἀκτῖσιν</s><s id="section76sent4">οἵα τέ ἐστι.</s></p></div>
<div n="77" subtype="section" type="textpart">
<p id="Section77"><s id="section77sent1">τεκμήριον δὲ ἐναργέστατον τῆς ἀποικίας, ἣν ἀπ’ ἀστρονομίας καὶ τῆς χαλδαϊζούσης δόξης ἡ διάνοια ἐστείλατο·</s><s id="section77sent2">λέγεται γὰρ εὐθὺς ἅμα τῇ
μεταναστάσει τοῦ σοφοῦ·</s><s id="section77sent3">„ὤφθη δὲ ὁ θεὸς τῷ Ἀβραάμ“ (Gen. 12, 7)·
ᾧ δῆλον ὅτι πρότερον οὐκ ἦν ἐμφανής, ὅτε χαλδαΐζων τῇ τῶν ἀστέρων
χορείᾳ προσεῖχεν ἔξω τοῦ κόσμου καὶ τῆς αἰσθητῆς οὐσίας εὐάρμοστον
 καὶ νοητὴν φύσιν οὐδεμίαν ἁπλῶς καταλαμβάνων.</s></p></div>
<div n="78" subtype="section" type="textpart">
<p id="Section78"><s id="section78sent1">ἐπεὶ δὲ μετεχώρησε καὶ μεθωρμίσατο, κατὰ τἀναγκαῖον ἔγνω τὸν κόσμον ὑπήκοον ἀλλ’
οὐκ αὐτοκράτορα, οὐ πρυτανεύοντα ἀλλὰ πρυτανευόμενον ὑπ’ αἰτίου τοῦ
πεποιηκότος</s><s id="section78sent2">,</s></p></div>
<div n="79" subtype="section" type="textpart">
<p id="Section79"><s id="section79sent1">ὅπερ ἡ διάνοια τότε πρῶτον ἀναβλέψασα εἶδε.</s><s id="section79sent2">πολλὴ γὰρ αὐτῆς πρότερον ἀχλὺς ὑπὸ τῶν αἰσθητῶν κατεκέχυτο, ἣν ἐνθέρμοις καὶ
 διαπύροις δόγμασιν ἀνασκεδάσασα μόλις ἴσχυσεν ὡς ἐν αἰθρίᾳ καθαρᾷ τοῦ
πάλαι κρυπτομένου καὶ ἀειδοῦς φαντασίαν λαβεῖν· ὃς ἕνεκα φιλανθρωπίας
ἀφικνουμένην τὴν ψυχὴν ὡς ἑαυτὸν οὐκ ἀπεστράφη,</s><s id="section79sent3">προϋπαντήσας δὲ
τὴν ἑαυτοῦ φύσιν ἔδειξε, καθ’ ὅσον οἷόν τε ἦν ἰδεῖν τὸν βλέποντα.</s></p></div>
<div n="80" subtype="section" type="textpart">
<p id="Section80"><s id="section80sent1">διὸ λέγεται,</s><s id="section80sent2">οὐχ ὅτι ὁ σοφὸς εἶδε θεόν,</s><s id="section80sent3">ἀλλ’ ὅτι „ὁ θεὸς ὤφθη“ τῷ σοφῷ·</s><s id="section80sent4">καὶ γὰρ ἦν ἀδύνατον καταλαβεῖν τινα δι’ αὑτοῦ τὸ πρὸς ἀλήθειαν ὄν,
μὴ παραφήναντος ἐκείνου ἑαυτὸν καὶ ἐπιδείξαντος.</s></p></div>
<div n="81" subtype="section" type="textpart">
<p id="Section81"><s id="section81sent1">μαρτυρεῖ δὲ</s><s id="section81sent2">τοῖς εἰρημένοις καὶ ἡ τοῦ ὀνόματος ὑπαλλαγὴ καὶ μετάθεσις.</s><s id="section81sent3">ἐκαλεῖτο
γὰρ Ἄβραμ τὸ ἀρχαῖον ὄνομα,</s><s id="section81sent4">προσερρήθη δ’ ὕστερον Ἀβραάμ, φωνῇ μὲν
ἑνὸς στοιχείου τοῦ ἄλφα διπλασιασθέντος, δυνάμει δὲ μεγάλου πράγματος
 καὶ δόγματος ἐνδειξαμένου τὴν μεταβολήν.</s></p></div>
<div n="82" subtype="section" type="textpart">
<p id="Section82"><s id="section82sent1">Ἄβραμ μὲν γὰρ ἑρμηνευθέν
ἐστι „πατὴρ μετέωρος“,</s><s id="section82sent2">Ἀβραὰμ δὲ „πατὴρ ἐκλεκτὸς ἠχοῦς“, τὸ 
μὲν πρότερον ἐμφαῖνον τὸν ἀστρολογικὸν καὶ μετεωρολογικὸν ἐπικαλούμενον,
οὕτως τῶν Χαλδαϊκῶν δογμάτων ἐπιμελούμενον, ὡς ἄν τις πατὴρ ἐγγόνων
 ἐπιμεληθείη, τὸ δ’ ὕστερον τὸν σοφόν.</s></p></div>
<div n="83" subtype="section" type="textpart">
<p id="Section83"><s id="section83sent1">διὰ μὲν γὰρ τῆς ἠχοῦς τὸν
προφορικὸν λόγον αἰνίττεται, διὰ τοῦ πατρὸς δὲ τὸν ἡγεμόνα νοῦν</s><s id="section83sent2">—πατὴρ
γὰρ ὁ ἐνδιάθετος φύσει τοῦ γεγωνοῦ πρεσβύτερός γε ὢν καὶ τὰ λεκτέα 
ὑποσπείρων —, διὰ δὲ τοῦ ἐπιλέκτου τὸν ἀστεῖον·</s><s id="section83sent3">εἰκαῖος μὲν γὰρ καὶ
πεφυρμένος ὁ φαῦλος τρόπος,</s><s id="section83sent4">ἐκλεκτὸς δὲ ὁ ἀγαθός, ἐπικριθεὶς ἐξ ἁπάντων
 ἀριστίνδην.</s></p></div>
<div n="84" subtype="section" type="textpart">
<p id="Section84"><s id="section84sent1">τῷ μὲν οὖν μετεωρολογικῷ μεῖζον οὐδὲν τοῦ κόσμου τὸ
παράπαν εἶναι δοκεῖ, ᾧ καὶ τὰς τῶν γινομένων αἰτίας ἀνατίθησιν·</s><s id="section84sent2">ὁ δὲ
σοφὸς ἀκριβεστέροις ὄμμασιν ἰδών τι τελεώτερον νοητὸν ἄρχον τε καὶ 
ἡγεμονεῦον, ὑφ’ οὗ τἄλλα   δεσπόζεται καὶ κυβερνᾶται, πολλὰ κατεμέμψατο
τῆς προτέρας ζωῆς ἑαυτὸν ὡς τυφλὸν βίον διεξεληλυθότα, σκηριπτόμενον
 ἐπὶ τοῖς αἰσθητοῖς, ἀβεβαίῳ καὶ ἀνιδρύτῳ φύσει πράγματι.</s></p></div>
<div n="85" subtype="section" type="textpart">
<p id="Section85"><s id="section85sent1">δευτέραν δ’
ἀποικίαν στέλλεται λογίῳ</s><s id="section85sent2">πάλιν πεισθεὶς ὁ ἀστεῖος οὐκέτ’ ἐκ πόλεως
εἰς πόλιν, ἀλλ’ εἰς χώραν ἐρήμην</s><s id="section85sent3">(Gen. 12, 9), ἐν ᾗ πλαζόμενος διετέλει 
 μὴ δυσαρεστῶν τῇ πλάνῃ καὶ τῷ δι’ αὐτὴν ἀνιδρύτῳ.</s></p></div>
<div n="86" subtype="section" type="textpart">
<p id="Section86"><s id="section86sent1">καίτοι τίς ἕτερος
οὐκ ἂν ἠχθέσθη μὴ μόνον τῆς οἰκείας ἀπανιστάμενος, ἀλλὰ καὶ ἐξ</s><s id="section86sent2">ἁπάσης πόλεως ἐλαυνόμενος εἰς δυσβάτους καὶ δυσπορεύτους ἀνοδίας;</s><s id="section86sent3">τίς δ’ οὐκ ἂν μετατραπόμενος ἐπαλινδρόμησεν οἴκαδε, βραχέα μὲν
φροντίσας τῶν μελλουσῶν ἐλπίδων,</s><s id="section86sent4">τὴν δὲ παροῦσαν ἀπορίαν σπεύδων
ἐκφυγεῖν, εὐήθειαν ὑπολαβὼν ἀδήλων χάριν ἀγαθῶν ὁμολογούμενα
 αἱρεῖσθαι κακά;</s></p></div>
<div n="87" subtype="section" type="textpart">
<p id="Section87"><s id="section87sent1">μόνος δ’ οὑτοσὶ τοὐναντίον πεπονθέναι φαίνεται, βίον ἥδιστον νομίζων τὸν ἄνευ συνδιαιτήσεως τῆς τῶν πολλῶν. καὶ πέφυκεν
οὕτως ἔχειν·</s><s id="section87sent2">οἱ γὰρ ζητοῦντες καὶ ἐπιποθοῦντες θεὸν ἀνευρεῖν τὴν φίλην
αὐτῷ μόνωσιν ἀγαπῶσι, κατ’ αὐτὸ τοῦτο σπεύδοντες πρῶτον ἐξομοιοῦσθαι
τῇ μακαρίᾳ καὶ εὐδαίμονι φύσει.</s></p></div>
<div n="88" subtype="section" type="textpart">
<p id="Section88"><s id="section88sent1">ἑκατέραν οὖν ἀπόδοσιν πεποιημένοι,  τήν τε ῥητὴν ὡς ἐπ’ ἀνδρὸς καὶ τὴν δι’ ὑπονοιῶν ὡς ἐπὶ ψυχῆς, ἀξιέραστον
καὶ τὸν ἄνδρα καὶ τὸν νοῦν ἀπεφήναμεν, τὸν μὲν πεισθέντα λογίοις
ἐκ δυσαποσπάστων ἀφελκυσθέντα,</s><s id="section88sent2">τὸν δὲ νοῦν, ὅτι οὐ μέχρι παντὸς
ἀπατηθεὶς ἐπὶ τῆς αἰσθητῆς οὐσίας ἔστη τὸν ὁρατὸν κόσμον ὑπολαβὼν
μέγιστον καὶ πρῶτον εἶναι θεόν, ἀλλὰ ἀναδραμὼν τῷ λογισμῷ φύσιν ἑτέραν
 ἀμείνω τῆς ὁρατῆς νοητὴν ἐθεάσατο καὶ τὸν ἀμφοῖν ποιητὴν ὁμοῦ καὶ
ἡγεμόνα.</s></p>
</div>
<div n="89" subtype="section" type="textpart">
<p id="Section89"><s id="section89sent1">Ταῦτα τοῦ θεοφιλοῦς τὰ προτέλεια, οἷς ἕπονται πράξεις οὐκ εὐκαταφρόνητοι.</s><s id="section89sent2">τὸ δὲ μέγεθος αὐτῶν οὐ παντί τῳ δῆλον, ἀλλὰ μόνον
τοῖς γευσαμένοις ἀρετῆς, οἳ τὰ θαυμαζόμενα παρὰ τοῖς πολλοῖς εἰώθασι
 χλευάζειν ἕνεκα μεγέθους τῶν περὶ ψυχὴν ἀγαθῶν.</s></p></div>
<div n="90" subtype="section" type="textpart">
<p id="Section90"><s id="section90sent1">ἀποδεξάμενος οὖν ὁ θεὸς τὴν εἰρημένην πρᾶξιν αὐτίκα τὸν ἀστεῖον ἀμείβεται μεγάλῃ δωρεᾷ,
τὸν γάμον αὐτῷ κινδυνεύσαντα πρὸς δυνατοῦ καὶ ἀκρατοῦς ἀνδρὸς ἐπιβουλευθῆναι
διατηρήσας ἄψαυστόν τε καὶ σῷον.</s></p></div>
<div n="91" subtype="section" type="textpart">
<p id="Section91"><s id="section91sent1">ἡ δ’ αἰτία τῆς ἐπιθέσεως ἀρχὴν ἔλαβε τοιάνδε. καρπῶν ἀφορίας ἐπὶ συχνὸν χρόνον γενομένης</s><s id="section91sent2">,</s><s id="section91sent3">τοτὲ μὲν διὰ πολλὴν καὶ ἄμετρον ἐπομβρίαν</s><s id="section91sent4">τοτὲ δὲ δι’ αὐχμὸν καὶ ζάλην,
αἱ κατὰ Συρίαν πόλεις συνεχεῖ λιμῷ πιεσθεῖσαι κεναὶ τῶν οἰκητόρων ἦσαν,
ἄλλων ἀλλαχόσε σκιδναμένων κατὰ ζήτησιν τροφῆς καὶ πορισμὸν τῶν ἀναγκαίων.</s></p></div>
<div n="92" subtype="section" type="textpart">
<p id="Section92"><s id="section92sent1">πυθόμενος οὖν Ἀβραὰμ ἄφθονον εὐθηνίαν καὶ εὐετηρίαν ἐν Αἰγύπτῳ,
τοῦ μὲν ποταμοῦ ταῖς πλημμύραις λιμνάσαντος ἐν καιρῷ τὰ πεδία,</s><s id="section92sent2">τῶν δὲ τὸν σπόρον εὔσταχυν ἐνεγκόντων καὶ ἀναθρεψαμένων   εὐκρασίαις
 πνευμάτων, ἀπαίρει πᾶσαν τὴν οἰκίαν ἐπαγόμενος.</s></p></div>
<div n="93" subtype="section" type="textpart">
<p id="Section93"><s id="section93sent1">ἦν δ’ αὐτῷ γυνὴ
τήν τε ψυχὴν ἀρίστη καὶ τὸ σῶμα τῶν καθ’ αὑτὴν περικαλλεστάτη·
ταύτην ἰδόντες τῶν Αἰγυπτίων οἱ ἐν τέλει καὶ τῆς εὐμορφίας ἀγάμενοι</s><s id="section93sent2">— λανθάνει γὰρ τοὺς ἐν ἐξοχαῖς οὐδέν</s><s id="section93sent3">— μηνύουσι τῷ βασιλεῖ.</s></p></div>
<div n="94" subtype="section" type="textpart">
<p id="Section94"><s id="section94sent1">μεταπεμψάμενος 
δὲ τὴν ἄνθρωπον καὶ θεασάμενος ἐκπρεπεστάτην ὄψιν,
βραχὺ φροντίσας αἰδοῦς καὶ νόμων τῶν ἐπὶ τιμῇ ξένων ὁρισθέντων,
ἐνδοὺς ἀκρασίᾳ διενοεῖτο λόγῳ μὲν αὐτὴν ἀγαγέσθαι πρὸς γάμον,</s><s id="section94sent2">τὸ δ’
 ἀληθὲς αἰσχύνειν.</s></p></div>
<div n="95" subtype="section" type="textpart">
<p id="Section95"><s id="section95sent1">ἡ δ’ ἅτε ἐν ἀλλοτρίᾳ γῇ παρ’ ἀκρατεῖ τε καὶ ὠμοθύμῳ
δυνάστῃ τοῦ βοηθήσοντος ἀποροῦσα</s><s id="section95sent2">— οὐδὲ γὰρ ὁ ἀνὴρ ἔσθενεν ἀρήγειν 
τὸν ἐπικρεμάμενον ἐκ τῶν δυνατωτέρων φόβον δεδιώς — ἐπὶ τὴν τελευταίαν
 ἅμ’ ἐκείνῳ καταφεύγει συμμαχίαν τὴν ἐκ θεοῦ.</s></p></div>
<div n="96" subtype="section" type="textpart">
<p id="Section96"><s id="section96sent1">λαβὼν δὲ τῶν
ξένων οἶκτον ὁ εὐμενὴς καὶ ἵλεως καὶ ὑπέρμαχος τῶν ἀδικουμένων
ἀλγηδόνας δυσκαρτερήτους καὶ χαλεπὰς τιμωρίας ἐπάγει τῷ βασιλεῖ,
παντοίων κακῶν ἀναπλήσας αὐτοῦ σῶμα καὶ ψυχὴν δυσιάτων, ὡς τὰς 
μὲν ἐφ’ ἡδονὴν ἀγούσας ὀρέξεις ἁπάσας ἐκκεκόφθαι, τὰς δ’ ἐναντίας
παρεισεληλυθέναι φροντίδας περὶ ἀπαλλαγῆς ἀνηνύτων βασάνων, ὑφ’ ὧν</s><s id="section96sent2">γυμναζόμενος μεθ’ ἡμέραν καὶ νύκτωρ ἐξετραχηλίζετο.</s></p></div>
<div n="97" subtype="section" type="textpart">
<p id="Section97"><s id="section97sent1">παραπέλαυσε δὲ τῆς τιμωρίας καὶ σύμπας ὁ οἶκος αὐτῷ, μηδενὸς ἐπὶ τῇ παρανομίᾳ
δυσχεράναντος, ἀλλὰ πάντων ἕνεκα τοῦ συναινεῖν μόνον οὐ συγχειρουργησάντων
τὸ ἀδίκημα.</s></p></div>
<div n="98" subtype="section" type="textpart">
<p id="Section98"><s id="section98sent1">τοῦτον τὸν τρόπον ἡ μὲν ἁγνεία τῆς γυναικὸς  διασῴζεται, τοῦ δὲ ἀνδρὸς τὴν καλοκἀγαθίαν καὶ εὐσέβειαν ὁ θεὸς ἠξίωσεν
ἐπιδείξασθαι γέρας αὐτῷ μέγιστον παρασχών, ἀσινῆ καὶ ἀνύβριστον ὅσον
οὔπω κινδυνεύσαντα διαφθαρῆναι τὸν γάμον, ὃς οὐκ ἔμελλεν ὀλίγων
ἀριθμὸν υἱῶν ἢ θυγατέρων γεννᾶν, ἀλλ’ ὅλον ἔθνος καὶ ἐθνῶν τὸ
θεοφιλέστατον, ὅ μοι δοκεῖ τὴν ὑπὲρ παντὸς ἀνθρώπων γένους ἱερωσύνην
 καὶ προφητείαν λαχεῖν.</s></p>
</div>
<div n="99" subtype="section" type="textpart">
<p id="Section99"><s id="section99sent1">Ἤκουσα μέντοι καὶ φυσικῶν ἀνδρῶν οὐκ ἀπὸ σκοποῦ τὰ περὶ τὸν τόπον ἀλληγορούντων,</s><s id="section99sent2">οἳ τὸν μὲν ἄνδρα συμβολικῶς ἔφασκον
σπουδαῖον εἶναι νοῦν ἐκ τῆς περὶ τοὔνομα ἑρμηνευθείσης δυνάμεως
τεκμαιρόμενοι τρόπον ἀστεῖον ἐν ψυχῇ,</s><s id="section99sent3">τὴν δὲ τούτου γυναῖκα ἀρετήν,
 ἧς τοὔνομά ἐστι Χαλδαϊστὶ μὲν Σάρρα, Ἑλληνιστὶ δὲ „ἄρχουσα“, διὰ
τὸ μηδὲν ἀρετῆς ἀρχικώτερον εἶναι καὶ ἡγεμονικώτερον.</s><s id="section99sent4">γάμος δέ,</s></p></div>
<div n="100" subtype="section" type="textpart">
<p id="Section100"><s id="section100sent1">ὃν μὲν ἁρμόζεται ἡδονή, σωμάτων κοινωνίαν ἔλαχεν,</s><s id="section100sent2">ὃν δὲ σοφία, λογισμῶν
καθάρσεως ἐφιεμένων καὶ τελείων ἀρετῶν.</s><s id="section100sent3">ἐναντιώτατοι δὲ ἀλλήλοις
εἰσὶν οἱ λεχθέντες γάμοι.</s></p></div>
<div n="101" subtype="section" type="textpart">
<p id="Section101"><s id="section101sent1">κατὰ μὲν γὰρ τὸν τῶν σωμάτων σπείρει μὲν  τὸ ἄρρεν, γονὴν δ’ ὑποδέχεται τὸ θῆλυ,</s><s id="section101sent2">κατὰ δὲ τὴν   ἐν ψυχαῖς σύνοδον
 ἔμπαλιν</s><s id="section101sent3">ἡ μὲν ἀρετὴ τάξιν γυναικὸς ἔχειν δοκοῦσα σπείρειν πέφυκε βουλὰς
ἀγαθὰς καὶ λόγους σπουδαίους καὶ βιωφελεστάτων εἰσηγήσεις δογμάτων,</s><s id="section101sent4">ὁ δὲ λογισμὸς εἰς τὴν ἀνδρὸς χώραν τάττεσθαι νομισθεὶς τὰς ἱεροπρεπεῖς
καὶ θείας ὑποδέχεται σποράς· ἢ μήποτε τὸ λεχθὲν ἔψευσται δι’ ἀπάτην</s><s id="section101sent5">ὀνομάτων, ἐπειδήπερ ὁ μὲν νοῦς ἄρρενος</s><s id="section101sent6">ἡ δ’ ἀρετὴ θήλεος μετέχει
 χαρακτῆρος ἐν φωναῖς.</s></p></div>
<div n="102" subtype="section" type="textpart">
<p id="Section102"><s id="section102sent1">εἰ δέ τις τὰς ἐπισκιαζούσας κλήσεις ἀπαμφιάσας
γυμνὰ τὰ πράγματα βουληθείη καθαρῶς ἰδεῖν, εἴσεται διότι</s><s id="section102sent2">ἄρρεν μέν ἐστιν
ἡ ἀρετὴ φύσει, παρόσον κινεῖ καὶ διατίθησι καὶ καλὰς ἐννοίας καλῶν πράξεων
καὶ λόγων ὑπηχεῖ,</s><s id="section102sent3">θῆλυ δὲ ὁ λογισμὸς κινούμενος καὶ παιδευόμενος 
καὶ ὠφελούμενος καὶ συνόλως ἐν τῷ πάσχειν ἐξεταζόμενος, καὶ τὸ πάθος</s></p></div>
<div n="103" subtype="section" type="textpart">
<p id="Section103"><s id="section103sent1">αὐτῷ τοῦτο μόνον ἐστὶ σωτήριον.</s><s id="section103sent2">ἅπαντες μὲν οὖν καὶ οἱ φαυλότατοι
τῷ λόγῳ τιμῶσι καὶ θαυμάζουσιν ἀρετὴν ὅσα τῷ δοκεῖν,</s><s id="section103sent3">χρῶνται
δ’ αὐτῆς τοῖς παραγγέλμασιν οἱ ἀστεῖοι μόνοι.</s><s id="section103sent4">διὸ καὶ ὁ τῆς Αἰγύπτου
βασιλεύς, ὅπερ ἐστὶ συμβολικῶς νοῦς φιλοσώματος, καθυποκρινόμενος 
ὡς ἐν θεάτρῳ προσποίητον ἐπιμορφάζει κοινωνίαν, πρὸς ἐγκράτειαν ὁ
ἀκρατὴς καὶ πρὸς σωφροσύνην ὁ ἀκόλαστος καὶ πρὸς δικαιοσύνην ὁ ἄδικος,
καὶ καλεῖ τὴν ἀρετὴν ὡς ἑαυτὸν τῆς παρὰ τοῖς πολλοῖς εὐφημίας γλιχόμενος.</s></p></div>
<div n="104" subtype="section" type="textpart">
<p id="Section104"><s id="section104sent1">ὅπερ κατιδὼν ὁ ἔφορος</s><s id="section104sent2">— μόνῳ γὰρ ἔξεστι θεῷ ψυχὴν ἰδεῖν
— ἐμίσησε καὶ προὐβάλετο καὶ βασάνοις ἤλεγξεν ἀργαλεωτάταις ἦθος 
κατεψευσμένον.</s><s id="section104sent3">αἱ δὲ βάσανοι διὰ τίνων ὀργάνων; ἢ πάντως διὰ τῶν
τῆς ἀρετῆς μερῶν, ἅπερ ἐπεισιόντα χαλεπῶς αἰκίζεται καὶ τιτρώσκει;</s><s id="section104sent4">βάσανος μὲν γάρ ἐστιν ἀπληστίας ὀλιγοδεΐα,</s><s id="section104sent5">βάσανος δὲ λαγνείας ἐγκράτεια·</s><s id="section104sent6">στρεβλοῦται δὲ καὶ ὁ φιλόδοξος ἀτυφίας εὐημερούσης καὶ ὁ
 ἄδικος δικαιοσύνης ἐπαινουμένης.</s></p></div>
<div n="105" subtype="section" type="textpart">
<p id="Section105"><s id="section105sent1">μίαν γὰρ ἀμήχανον ψυχὴν κατοικεῖν 
δύο τὰς ἐχθρὰς φύσεις, κακίαν καὶ ἀρετήν· οὗ χάριν, ἐπειδὰν συνενεχθῶσιν,
ἀσύμβατοι καὶ ἀκατάλλακτοι στάσεις καὶ πόλεμοι συγκροτοῦνται,</s><s id="section105sent2">καίτοι τῆς ἀρετῆς εἰρηνικωτάτην φύσιν ἐχούσης, ᾗ φασιν ἐπιμελὲς εἶναι,
ὅταν εἰς χειρῶν ἅμιλλαν ἰέναι μέλλῃ, τῆς ἰδίας δυνάμεως ἀποπειρᾶσθαι</s><s id="section105sent3">πρότερον, ἵν’, εἰ μὲν ἰσχύοι καταγωνίσασθαι, συνιστῆται,</s><s id="section105sent4">εἰ δ’ ἀσθενεστέρᾳ
χρῷτο τῇ δυνάμει, μηδὲ συγκαταβῆναι τὴν ἀρχὴν εἰς τὸν ἀγῶνα
θαρρήσῃ·</s></p></div>
<div n="106" subtype="section" type="textpart">
<p id="Section106"><s id="section106sent1">κακίαν μὲν γὰρ ἡττᾶσθαι οὐκ αἰσχρόν, ᾗ συγγενὲς ἀδοξία,</s><s id="section106sent2">ἀρετὴν δὲ ὄνειδος, ᾗ πάντων οἰκειότατον εὔκλεια, δι’ ἣν πέφυκε νικᾶν ἢ
 διατηρεῖν αὑτὴν ἀήττητον.</s></p>
</div>
<div n="107" subtype="section" type="textpart">
<p id="Section107"><s id="section107sent1">Τὸ μὲν οὖν Αἰγυπτίων ἄξενον καὶ ἀκόλαστον εἴρηται.</s><s id="section107sent2">τοῦ δὲ τοιαῦτα πεπονθότος ἄξιον θαυμάσαι τὴν φιλανθρωπίαν, ὃς μεσημβρίας
   θεασάμενος τρεῖς ὡς ἄνδρας ὁδοιποροῦντας</s><s id="section107sent3">— οἱ δὲ θειοτέρας ὄντες
φύσεως ἐλελήθεσαν — προσδραμὼν ἱκέτευε λιπαρῶς μὴ παρελθεῖν αὑτοῦ
 τὴν σκηνήν, ἀλλ’ ὡς πρέπον εἰσεληλυθότας ξενίων μετασχεῖν·</s><s id="section107sent4">οἱ δ’ οὐκ
ἐκ τῶν λεγομένων μᾶλλον ἢ τῆς διανοίας εἰδότες ἀληθεύοντα μηδὲν ἐνδοιάσαντες
ἐπινεύουσι.</s></p></div>
<div n="108" subtype="section" type="textpart">
<p id="Section108"><s id="section108sent1">πληρωθεὶς δὲ τὴν ψυχὴν χαρᾶς πάντ’ ἐσπούδαζεν εἰς τὸ ἀνυπέρθετον τῆς ὑποδοχῆς</s><s id="section108sent2">καὶ τῇ μὲν γυναικί φησι „σπεῦσον
καὶ τρία μέτρα ποίησον ἐγκρυφιῶν,“</s><s id="section108sent3">αὐτὸς δὲ εἰς τὰ βουκόλια συντείνας,
 ἁπαλὸν καὶ εὔσαρκον ἀγαγὼν μόσχον, οἰκέτῃ παραδίδωσιν.</s></p></div>
<div n="109" subtype="section" type="textpart">
<p id="Section109"><s id="section109sent1">ὁ δὲ καταθύσας σκευάζει τάχιστα·</s><s id="section109sent2">βραδὺς γὰρ οὐδεὶς πρὸς φιλανθρωπίαν ἐν οἴκῳ σοφοῦ,
ἀλλὰ καὶ γυναῖκες καὶ ἄνδρες καὶ δοῦλοι καὶ ἐλεύθεροι προθυμότατοι
πρὸς τὰς τῶν ξενιζομένων ὑπηρεσίας.</s></p></div>
<div n="110" subtype="section" type="textpart">
<p id="Section110"><s id="section110sent1">ἑστιαθέντες δ’ οὐ τοῖς εὐτρεπισθεῖσι μᾶλλον ἢ τῇ τοῦ ξενοδόχου γνώμῃ καὶ πολλῇ τινι</s><s id="section110sent2">καὶ ἀπεράντῳ φιλοτιμίᾳ
 παρέχουσιν ἆθλον ἐλπίδος μεῖζον αὐτῷ, υἱοῦ γνησίου γένεσιν εἰς νέωτα
βεβαιωθησομένην ὑποσχόμενοι δι’ ἑνὸς τοῦ τῶν τριῶν ἀρίστου — λέγειν</s><s id="section110sent3">γὰρ ἐν ταὐτῷ πάντας ἀθρόους ἦν ἀφιλόσοφον,</s><s id="section110sent4">ἑνὶ δὲ λέγοντι τοὺς ἄλλους
 συνεπινεύειν ἐμπρεπές—.</s></p></div>
<div n="111" subtype="section" type="textpart">
<p id="Section111"><s id="section111sent1">ἀλλὰ γὰρ οὐδ’ ὑπισχνουμένοις ἕνεκα τοῦ περὶ
τὸ πρᾶγμα ἀπίστου βεβαίως προσεῖχον·</s><s id="section111sent2">ἤδη γὰρ ὑπερήλικες γεγονότες
 διὰ μακρὸν γῆρας ἀπεγνώκεσαν παιδὸς σποράν.</s></p></div>
<div n="112" subtype="section" type="textpart">
<p id="Section112"><s id="section112sent1">ἀκούσασαν οὖν τὴν
γυναῖκα ἐν ἀρχῇ φησι γελάσαι</s><s id="section112sent2">καὶ μετὰ ταῦτα, εἰπόντων "μὴ ἀδυνατεῖ 
παρὰ τῷ θεῷ πᾶν ῥῆμα;“ καταιδεσθεῖσαν ἠρνῆσθαι τὸν γέλωτα·</s><s id="section112sent3">πάντα
γὰρ ᾔδει θεῷ δυνατὰ σχεδὸν ἐξ ἔτι σπαργάνων τουτὶ τὸ δόγμα προμαθοῦσα.</s></p></div>
<div n="113" subtype="section" type="textpart">
<p id="Section113"><s id="section113sent1">τότε μοι δοκεῖ πρῶτον οὐκέθ’ ὁμοίαν τῶν ὁρωμένων λαβεῖν φαντασίαν,
ἀλλὰ σεμνοτέραν ἢ προφητῶν ἢ ἀγγέλων μεταβαλόντων ἀπὸ πνευματικῆς</s></p></div>
<div n="114" subtype="section" type="textpart">
<p id="Section114"><s id="section114sent1">καὶ ψυχοειδοῦς οὐσίας εἰς ἀνθρωπόμορφον ἰδέαν.</s><s id="section114sent2">τὸ μὲν οὖν 
φιλόξενον τοῦ ἀνδρὸς εἴρηται, πάρεργον ὂν ἀρετῆς μείζονος·</s><s id="section114sent3">ἡ δ’ ἀρετὴ
θεοσέβεια, περὶ ἧς καὶ πρότερον εἴπομεν, ἧς δεῖγμα σαφέστατον τὰ νῦν
 λεχθέντα ἐστὶν ὡς ἐπὶ ξένων ἀνδρῶν.</s></p></div>
<div n="115" subtype="section" type="textpart">
<p id="Section115"><s id="section115sent1">εἰ δ’ εὐδαίμονα καὶ μακάριον
οἶκον ὑπέλαβον εἶναί τινες, ἐν ᾧ συνέβη καταχθῆναι καὶ ἐνδιατρῖψαι
σοφούς, οὐκ ἂν ἀξιώσαντας ἀλλ’ οὐδ’ ὅσον διακῦψαι μόνον, εἴ τι πάθος 
ἐνεώρων ταῖς ψυχαῖς τῶν ἔνδον ὄντων ἀνίατον,</s><s id="section115sent2">ἐγὼ δὲ οὐκ οἶδα, τίνα
ὑπερβολὴν εὐδαιμονίας καὶ μακαριότητος εἶναι φῶ περὶ τὴν οἰκίαν, ἐν
ᾗ καταχθῆναι καὶ ξενίων λαχεῖν ὑπέμειναν ἄγγελοι πρὸς ἀνθρώπους,
ἱεραὶ καὶ θεῖαι φύσεις, ὑποδιάκονοι καὶ ὕπαρχοι τοῦ πρώτου θεοῦ,
  δι’ ὧν οἷα πρεσβευτῶν ὅσα ἂν θελήσῃ τῷ γένει ἡμῶν προθεσπίσαι
 διαγγέλλει.</s></p></div>
<div n="116" subtype="section" type="textpart">
<p id="Section116"><s id="section116sent1">πῶς γὰρ ἂν τὴν ἀρχὴν εἰσελθεῖν ὑπέμειναν, εἰ μὴ καθάπερ 
νεὼς εὖ συντεταγμένον πλήρωμα τοὺς ἔνδον ἅπαντας ᾔδεσαν ἑνὶ</s><s id="section116sent2">πειθαρχοῦντας κελεύσματι τῷ τοῦ προεστηκότος ὡσανεὶ κυβερνήτου;</s><s id="section116sent3">πῶς δ’
ἂν ἑστιωμένων καὶ ξενιζομένων παρέσχον ὑπόληψιν, εἰ μὴ τὸν ἑστιάτορα
συγγενῆ καὶ ὁμόδουλον ἡγοῦντο τῷ αὐτῶν προσπεφευγότα δεσπότῃ;</s><s id="section116sent4">νομιστέον μέντοι καὶ κατὰ τὴν εἴσοδον αὐτῶν ἔτι μᾶλλον ἐπιδοῦναι πάντα
 τὰ μέρη τῆς οἰκίας πρὸς τὸ βέλτιον αὔρᾳ τινὶ τελειοτάτης ἀρετῆς ἐπιπνευσθέντα.</s></p></div>
<div n="117" subtype="section" type="textpart">
<p id="Section117"><s id="section117sent1">τὸ δὲ συμπόσιον οἷον εἰκὸς γενέσθαι, τὴν ἐν εὐωχίαις ἀφέλειαν ἐπιδεικνυμένων πρὸς τὸν ἑστιάτορα τῶν ἑστιωμένων καὶ γυμνοῖς ἤθεσι
προσαγορευόντων καὶ ὁμιλίας τὰς ἁρμοττούσας τῷ καιρῷ ποιουμένων.</s></p></div>
<div n="118" subtype="section" type="textpart">
<p id="Section118"><s id="section118sent1">τεράστιον δὲ καὶ τὸ μὴ πίνοντας πινόντων καὶ τὸ μὴ ἐσθίοντας ἐσθιόντων  παρέχειν φαντασίαν. ἀλλὰ ταυτί γε ὡς ἀκόλουθα·</s><s id="section118sent2">τὸ δὲ πρῶτον ἐκεῖνο
τερατωδέστατον, ἀσωμάτους ὄντας [τοῦδε σώματος] εἰς ἰδέαν ἀνθρώπων
μεμορφῶσθαι χάριτι τῇ πρὸς τὸν ἀστεῖον·</s><s id="section118sent3">τίνος γὰρ ἕνεκα ταῦτα ἐθαυματουργεῖτο
ἢ τοῦ παρασχεῖν αἴσθησιν τῷ σοφῷ διὰ τρανοτέρας ὄψεως,
ὅτι οὐ λέληθε τὸν πατέρα τοιοῦτος ὤν;</s></p>
 </div>
<div n="119" subtype="section" type="textpart">
<p id="Section119"><s id="section119sent1">Τὰ μὲν οὖν τῆς ῥητῆς ἀποδόσεως ὡδὶ λελέχθω· τῆς δὲ δι’ ὑπονοιῶν ἀρκτέον. σύμβολα τὰ ἐν φωναῖς τῶν διανοίᾳ μόνῃ καταλαμβανομένων
ἐστίν·</s><s id="section119sent2">ἐπειδὰν οὖν ἡ ψυχὴ καθάπερ ἐν μεσημβρίᾳ θεῷ
περιλαμφθῇ καὶ ὅλη δι’ ὅλων νοητοῦ φωτὸς ἀναπλησθεῖσα ταῖς ἐν κύκλῳ
κεχυμέναις αὐγαῖς ἄσκιος γένηται, τριττὴν φαντασίαν ἑνὸς ὑποκειμένου
 καταλαμβάνει, τοῦ μὲν ὡς ὄντος, τῶν δ’ ἄλλων δυοῖν ὡς ἂν ἀπαυγαζομένων
ἀπὸ τούτου σκιῶν· ὁποῖόν τι συμβαίνει καὶ τοῖς ἐν αἰσθητῷ
φωτὶ διατρίβουσιν·</s><s id="section119sent3">ἢ γὰρ ἑστώτων ἢ κινουμένων διτταὶ σκιαὶ πολλάκις
συνεμπίπτουσι.</s></p></div>
<div n="120" subtype="section" type="textpart">
<p id="Section120"><s id="section120sent1">μὴ μέντοι νομισάτω τις ἐπὶ θεοῦ τὰς σκιὰς</s><s id="section120sent2">κυριολογεῖσθαι· κατάχρησις ὀνόματός ἐστι μόνον πρὸς ἐναργεστέραν ἔμφασιν τοῦ
 δηλουμένου πράγματος,</s><s id="section120sent3">ἐπεὶ τό γε ἀληθὲς οὐχ ὧδε ἔχει·</s></p></div>
<div n="121" subtype="section" type="textpart">
<p id="Section121"><s id="section121sent1">ἀλλ’ ἔστιν,
ὡς ἄν τις ἐγγύτατα τῆς ἀληθείας ἱστάμενος εἴποι, πατὴρ μὲν τῶν ὅλων
ὁ μέσος, ὃς ἐν ταῖς | ἱεραῖς γραφαῖς κυρίῳ ὀνόματι καλεῖται ὁ ὤν,</s><s id="section121sent2">αἱ 
δὲ παρ’ ἑκάτερα αἱ πρεσβύταται καὶ ἐγγυτάτω τοῦ ὄντος δυνάμεις, ἡ μὲν 
ποιητική, ἡ δ’ αὖ βασιλική·</s><s id="section121sent3">προσαγορεύεται δὲ ἡ μὲν ποιητικὴ θεός,
ταύτῃ γὰρ ἔθηκέ τε καὶ διεκόσμησε τὸ πᾶν,</s><s id="section121sent4">ἡ δὲ βασιλικὴ κύριος,</s><s id="section121sent5">θέμις
 γὰρ ἄρχειν καὶ κρατεῖν τὸ πεποιηκὸς τοῦ γενομένου.</s></p></div>
<div n="122" subtype="section" type="textpart">
<p id="Section122"><s id="section122sent1">δορυφορούμενος οὖν
ὁ μέσος ὑφ’ ἑκατέρας τῶν δυνάμεων παρέχει τῇ ὁρατικῇ διανοίᾳ</s><s id="section122sent2">τοτὲ
μὲν ἑνὸς τοτὲ δὲ τριῶν φαντασίαν, ἑνὸς μὲν ὅταν ἄκρως τύχῃ καθαρθεῖσα 
καὶ μὴ μόνον τὰ πλήθη τῶν ἀριθμῶν ἀλλὰ καὶ τὴν γείτονα μονάδος
δυάδα ὑπερβᾶσα πρὸς τὴν ἀμιγῆ καὶ ἀσύμπλοκον καὶ καθ’ αὑτὴν οὐδενὸς
ἐπιδεᾶ τὸ παράπαν ἰδέαν ἐπείγηται,</s><s id="section122sent3">τριῶν δὲ ὅταν μήπω τὰς μεγάλας
τελεσθεῖσα τελετὰς ἔτι ἐν ταῖς βραχυτέραις ὀργιάζηται καὶ μὴ δύνηται
τὸ ὂν ἄνευ ἑτέρου τινὸς ἐξ αὐτοῦ μόνου καταλαβεῖν, ἀλλὰ διὰ τῶν 
 δρωμένων, ἢ κτίζον ἢ ἄρχον.</s></p></div>
<div n="123" subtype="section" type="textpart">
<p id="Section123"><s id="section123sent1">δεύτερος μὲν οὖν, ὥς φασι, πλοῦς οὗτος,
μετέχει δ’ οὐδὲν ἧττον δόξης θεοφιλοῦς·</s><s id="section123sent2">ὁ δὲ πρότερος τρόπος οὐ
μετέχει, ἀλλ’ αὐτός ἐστι θεοφιλὴς δόξα, μᾶλλον δὲ καὶ δόξης πρεσβυτέρα
καὶ παντὸς τιμιωτέρα τοῦ δοκεῖν ἀλήθεια.</s><s id="section123sent3">γνωριμώτερον δὲ τὸ</s></p></div>
<div n="124" subtype="section" type="textpart">
<p id="Section124"><s id="section124sent1">δηλούμενον παραστατέον.  τρεῖς εἰσιν ἠθῶν ἀνθρωπίνων τάξεις, ὧν ἑκάστη 
διακεκλήρωται μίαν τῶν εἰρημένων φαντασιῶν,</s><s id="section124sent2">ἡ μὲν ἀρίστη τὴν μέσην
τοῦ ὄντως ὄντος, ἡ δὲ μετ’ ἐκείνην τὴν ἐπὶ δεξιά, τὴν εὐεργέτιν, ᾗ
θεὸς ὄνομα,</s><s id="section124sent3">ἡ δὲ τρίτη τὴν ἐπὶ θάτερα, τὴν ἀρχικήν, ἣ καλεῖται κύριος.</s></p>
</div>
<div n="125" subtype="section" type="textpart">
<p id="Section125"><s id="section125sent1">τὰ μὲν οὖν ἄριστα τῶν ἠθῶν τὸν καθ’ αὑτὸν ἄνευ τινὸς ὄντα θεραπεύει πρὸς μηδενὸς ἑτέρου μεθελκόμενα, τῷ τετάσθαι μοναδικῶς πρὸς τὴν
ἑνὸς τιμήν·</s><s id="section125sent2">τῶν δ’ ἄλλων τὰ μὲν διὰ τῆς εὐεργέτιδος συνίσταται καὶ
γνωρίζεται δυνάμεως τῷ πατρί,</s><s id="section125sent3">τὰ δὲ διὰ τῆς βασιλικῆς.</s></p></div>
<div n="126" subtype="section" type="textpart">
<p id="Section126"><s id="section126sent1">ὃ δὲ λέγω,</s><s id="section126sent2">τοιοῦτόν ἐστιν. ἄνθρωποι μὲν ἐπειδὰν αἴσθωνται κατὰ πρόφασιν ἑταιρείας
προσιόντας αὐτοῖς τινας ἐπὶ θήρᾳ πλεονεξιῶν, ὑποβλέπονταί τε καὶ ἀποστρέφονται
τὴν προσποίητον κολακείαν καὶ τιθασείαν αὐτῶν δεδιότες ὡς
σφόδρα ἐπιζήμιον</s><s id="section126sent3">·</s></p></div>
<div n="127" subtype="section" type="textpart">
<p id="Section127"><s id="section127sent1">ὁ δὲ θεὸς ἅτε βλάβην οὐκ ἐπιδεχόμενος ἅπαντας τοὺς καθ’ ἡντινοῦν ἰδέαν προαιρουμένους τιμᾶν αὐτὸν ἄσμενος προσκαλεῖται,
 μηδένα σκορακίζειν ἀξιῶν τὸ παράπαν, ἀλλὰ μόνον οὐκ ἄντικρυς
τοῖς ἀκοὰς ἔχουσιν ἐν τῇ ψυχῇ θεσπίζει τάδε</s><s id="section127sent2">·</s></p></div>
<div n="128" subtype="section" type="textpart">
<p id="Section128"><s id="section128sent1">„τὰ μὲν πρῶτα τῶν ἄθλων κείσεται τοῖς ἐμὲ θεραπεύουσι δι’ ἐμὲ αὐτόν,</s><s id="section128sent2">τὰ δὲ δεύτερα τοῖς
δι’ ἑαυτούς, ἢ τυχεῖν ἀγαθῶν ἐλπίζουσιν ἢ τιμωριῶν ἀπαλλαγὴν εὑρήσεσθαι
προσδοκῶσι·</s><s id="section128sent3">καὶ γὰρ εἰ ἔμμισθος ἡ τῶνδε θεραπεία καὶ μὴ ἀδέκαστος,
 ἀλλ’ οὐδὲν ἧττον ἐντὸς εἱλεῖται θείων περιβόλων καὶ οὐκ ἔξω
 πλάζεται.</s></p></div>
<div n="129" subtype="section" type="textpart">
<p id="Section129"><s id="section129sent1">τὰ δὲ ἆθλα</s><s id="section129sent2">τοῖς   μὲν ἐμὲ τιμῶσι δι’ ἐμὲ κείσεται φίλια,</s><s id="section129sent3">τοῖς δὲ διὰ τὰς χρείας φίλια μὲν οὔ, τὸ δὲ μὴ ἀλλοτρίοις νομίζεσθαι·</s><s id="section129sent4">δέχομαι γὰρ καὶ τὸν τῆς εὐεργέτιδός μου δυνάμεως βουλόμενον μεταλαχεῖν
εἰς μετουσίαν ἀγαθῶν καὶ τὸν φόβῳ τὴν ἡγεμονικὴν καὶ δεσποτικὴν
 ἱλασκόμενον ἐξουσίαν εἰς ἀποτροπὴν κολάσεως·</s><s id="section129sent5">οὐ γὰρ ἀγνοῶ, διότι
πρὸς τῷ χείρους μὴ γίγνεσθαι καὶ βελτίους ἔσονται τῷ συνεχεῖ τῆς
θεραπείας εἱλικρινῆ καὶ καθαρὰν εὐσέβειαν ἀσκήσαντες.</s></p></div>
<div n="130" subtype="section" type="textpart">
<p id="Section130"><s id="section130sent1">εἰ γὰρ καὶ</s><s id="section130sent2">μάλιστα οἱ τρόποι διαφέρουσιν, ἀφ’ ὧν ποιοῦνται τὰς πρὸς τὴν ἀρέσκειαν
ὁρμάς, οὐκ αἰτιατέον, ὅτι σκοπὸς εἷς καὶ τέλος ἕν ἐστιν αὐτοῖς, τὸ
 θεραπεύειν ἐμέ.“</s></p></div>
<div n="131" subtype="section" type="textpart">
<p id="Section131"><s id="section131sent1">ὅτι δ’ ἡ τριττὴ φαντασία δυνάμει ἑνός ἐστιν ὑποκειμένου,
φανερὸν οὐ μόνον ἐκ τῆς ἐν ἀλληγορίᾳ θεωρίας, ἀλλὰ καὶ τῆς
ῥητῆς γραφῆς τάδε περιεχούσης·</s><s id="section131sent2">ἡνίκα μὲν γὰρ ὁ σοφὸς ἱκετεύει τοὺς 
ἐοικότας ὁδοιπόροις τρεῖς ξενισθῆναι παρ’ αὑτῷ, διαλέγεται τούτοις οὐχ
ὡς τρισίν, ἀλλ’ ὡς ἑνί,</s><s id="section131sent3">καί φησι· „κύριε, εἰ ἄρα εὗρον χάριν παρὰ
σοί, μὴ παρέλθῃς τὸν παῖδά σου“ (Gen. 18, 3)· τὸ γὰρ „κύριε“ καὶ
τὸ „παρὰ σοὶ“ καὶ τὸ „μὴ παρέλθῃς“ καὶ ὅσα τοιαῦτα πρὸς ἕνα
 πέφυκεν ἀλλ’ οὐ πρὸς πλείους λέγεσθαι</s><s id="section131sent4">·</s></p></div>
<div n="132" subtype="section" type="textpart">
<p id="Section132"><s id="section132sent1">ἡνίκα δὲ ξενιζόμενοι φιλοφρονοῦνται 
τὸν ξενοδόχον, πάλιν εἷς ὑπισχνεῖται ὡς μόνος αὐτὸς παρὼν
γνησίου παιδὸς σπορὰν διὰ τῶνδε· "ἐπανιὼν ἥξω πρὸς σὲ κατὰ τὸν
καιρὸν τοῦτον εἰς νέωτα, καὶ ἕξει υἱὸν Σάρρα</s><s id="section132sent2">ἡ γυνή σου“ (Gen. 18, 10).</s></p>
</div>
<div n="133" subtype="section" type="textpart">
<p id="Section133"><s id="section133sent1">Φανερώτατα μέντοι καὶ διαπονητότατα μηνύει διὰ τῶν ἑξῆς
τὸ δηλούμενον. ἡ Σοδομιτῶν χώρα, μοῖρα τῆς Χανανίτιδος γῆς, ἣν 
ὕστερον ὠνόμασαν Συρίαν Παλαιστίνην, ἀδικημάτων μυρίων ὅσων γεμισθεῖσα
καὶ μάλιστα τῶν ἐκ γαστριμαργίας καὶ λαγνείας ὅσα τε μεγέθη
καὶ πλήθη τῶν ἄλλων ἡδονῶν ἐπιτειχίσασα ἤδη παρὰ τῷ δικαστῇ τῶν
 ὅλων κατέγνωστο.</s></p></div>
<div n="134" subtype="section" type="textpart">
<p id="Section134"><s id="section134sent1">αἴτιον δὲ τῆς περὶ τὸ ἀκολασταίνειν ἀμετρίας
ἐγένετο τοῖς οἰκήτορσιν ἡ τῶν χορηγιῶν ἐπάλληλος ἀφθονία· βαθύγειος</s><s id="section134sent2">γὰρ καὶ εὔυδρος οὖσα ἡ χώρα παντοίων ἀνὰ πᾶν ἔτος εὐφορίᾳ καρπῶν
ἐχρῆτο·</s><s id="section134sent3">„μεγίστη δ’ ἀρχὴ κακῶν“ ὡς εἶπέ τις οὐκ ἀπὸ σκοποῦ „τὰ λίαν
ἀγαθά.“</s></p></div>
<div n="135" subtype="section" type="textpart">
<p id="Section135"><s id="section135sent1">ὧν ἀδυνατοῦντες φέρειν τὸν κόρον ὥσπερ τὰ θρέμματα σκιρτῶντες ἀπαυχενίζουσι τὸν τῆς φύσεως νόμον, ἄκρατον πολὺν καὶ
 ὀψοφαγίας καὶ ὀχείας ἐκθέσμους μεταδιώκοντες·</s><s id="section135sent2">οὐ γὰρ μόνον θηλυμανοῦντες
ἀλλοτρίους γάμους διέφθειρον, ἀλλὰ καὶ ἄνδρες ὄντες
ἄρρεσιν ἐπιβαίνοντες, τὴν κοινὴν πρὸς τοὺς πάσχοντας οἱ δρῶντες φύσιν
οὐκ αἰδούμενοι, παιδοσποροῦντες ἠλέγχοντο μὲν ἀτελῆ γονὴν σπείροντες,</s><s id="section135sent3">ὁ δ’ ἔλεγχος πρὸς οὐδὲν ἦν ὄφελος, ὑπὸ βιαιοτέρας νικωμένων ἐπιθυμίας.</s></p></div>
<div n="136" subtype="section" type="textpart">
<p id="Section136"><s id="section136sent1">εἶτ’ ἐκ τοῦ κατ’   ὀλίγον ἐθίζοντες τὰ γυναικῶν ὑπομένειν  τοὺς ἄνδρας γεννηθέντας θήλειαν κατεσκεύασαν αὐτοῖς νόσον, κακὸν
δύσμαχον, οὐ μόνον τὰ σώματα μαλακότητι καὶ θρύψει γυναικοῦντες,
ἀλλὰ καὶ τὰς ψυχὰς ἀγεννεστέρας ἀπεργαζόμενοι, καὶ τό γε ἐπ’
αὐτοὺς ἧκον μέρος τὸ σύμπαν ἀνθρώπων γένος διέφθειρον·</s><s id="section136sent2">εἰ γοῦν
 Ἕλληνες ὁμοῦ καὶ βάρβαροι συμφωνήσαντες ἐζήλωσαν τὰς τοιαύτας
ὁμιλίας, ἠρήμωντο ἂν ἑξῆς αἱ πόλεις ὥσπερ λοιμώδει νόσῳ κενωθεῖσαι.</s></p></div>
<div n="137" subtype="section" type="textpart">
<p id="Section137"><s id="section137sent1">λαβὼν δὲ ὁ θεὸς οἶκτον ἅτε σωτὴρ καὶ φιλάνθρωπος τὰς μὲν κατὰ φύσιν ἀνδρῶν καὶ γυναικῶν συνόδους γινομένας ἕνεκα παίδων
σπορᾶς ηὔξησεν ὡς ἔνι μάλιστα, τὰς δ’ ἐκφύλους καὶ ἐκθέσμους διαμισήσας
 ἔσβεσε καὶ τοὺς ὀργῶντας ἐπὶ ταύτας προβαλόμενος οὐχὶ τὰς
ἐν ἔθει</s><s id="section137sent2">καινουργήσας δ’ ἐκτόπους καὶ παρηλλαγμένας τιμωρίας ἐτιμωρήσατο.</s><s id="section137sent3">κελεύει γὰρ ἐξαίφνης τὸν ἀέρα νεφωθέντα πολὺν ὄμβρον οὐχ</s></p></div>
<div n="138" subtype="section" type="textpart">
<p id="Section138"><s id="section138sent1">ὕδατος
ἀλλὰ πυρὸς ὕειν·</s><s id="section138sent2">ἀθρόας δὲ νιφούσης ἀδιαστάτῳ καὶ ἀπαύστῳ ῥύμῃ
φλογός,</s><s id="section138sent3">ἐκαίοντο μὲν ἀγροὶ καὶ λειμῶνες καὶ λάσια ἄλση καὶ ἕλη
δασύτατα καὶ δρυμοὶ βαθεῖς,</s><s id="section138sent4">ἐκαίετο δ’ ἡ πεδιὰς καὶ ὁ τοῦ σίτου καὶ
τῶν ἄλλων σπαρτῶν ἅπας καρπός,</s><s id="section138sent5">ἐκαίετο δὲ καὶ τῆς ὀρεινῆς ἡ δενδροφόρος, 
 στελεχῶν ῥίζαις αὐταῖς ἐμπιπραμένων</s><s id="section138sent6">·</s></p></div>
<div n="139" subtype="section" type="textpart">
<p id="Section139"><s id="section139sent1">ἐπαύλεις δὲ καὶ οἰκίαι
καὶ τείχη καὶ ὅσα ἐν οἰκοδομαῖς ἰδιωτικὰ καὶ δημόσια πάντα συγκατεπίμπραντο
καὶ ἡμέρᾳ μιᾷ αἱ μὲν εὐανδροῦσαι πόλεις τάφος τῶν οἰκητόρων
ἐγεγένηντο,</s><s id="section139sent2">αἱ δ’ ἐκ λίθων καὶ ξύλων κατασκευαὶ τέφρα καὶ λεπτὴ κόνις.</s></p></div>
<div n="140" subtype="section" type="textpart">
<p id="Section140"><s id="section140sent1">ἐπεὶ δὲ τὰ ἐν φανερῷ καὶ ὑπὲρ γῆς ἅπαντα κατανάλωσεν ἡ φλόξ, 
ἤδη καὶ τὴν γῆν αὐτὴν ἔκαιε κατωτάτω διαδῦσα καὶ τὴν ἐνυπάρχουσαν
ζωτικὴν δύναμιν ἔφθειρεν εἰς ἀγονίαν παντελῆ, ὑπὲρ τοῦ μηδ’ αὖθίς
ποτε καρπὸν ἐνεγκεῖν ἢ χλοηφορῆσαι τὸ παράπαν δυνηθῆναι· καὶ μέχρι
νῦν καίεται,</s><s id="section140sent2">τὸ γὰρ κεραύνιον πῦρ ἥκιστα σβεννύμενον ἢ νέμεται ἢ
 ἐντύφεται.</s></p></div>
<div n="141" subtype="section" type="textpart">
<p id="Section141"><s id="section141sent1">πίστις δὲ σαφεστάτη τὰ ὁρώμενα·</s><s id="section141sent2">τοῦ γὰρ συμβεβηκότος 
πάθους μνημεῖόν ἐστιν ὅ τε ἀναδιδόμενος ἀεὶ καπνὸς καὶ ὃ μεταλλεύουσι</s><s id="section141sent3">θεῖον·</s><s id="section141sent4">τῆς δὲ περὶ τὴν χώραν παλαιᾶς εὐδαιμονίας ἐναργέστατον ὑπολείπεται
δεῖγμα πόλις μία τῶν ὁμόρων καὶ ἡ ἐν κύκλῳ γῆ, πολυάνθρωπος
μὲν ἡ πόλις, εὔχορτος δὲ καὶ εὔσταχυς καὶ συνόλως καρποφόρος
ἡ γῆ, πρὸς ἔλεγχον δίκης γνώμῃ θείᾳ δικασθείσης.</s></p></div>
<div n="142" subtype="section" type="textpart">
<p id="Section142"><s id="section142sent1">ἀλλὰ γὰρ  οὐχ ἕνεκα τοῦ δηλῶσαί με τὰς μεγαλουργηθείσας συμφορὰς καινὰς ταῦτα
διεξῆλθον, ἀλλ’ ἐκεῖνο βουλόμενος παραστῆσαι, ὅτι τῶν τριῶν ὡς ἀνδρῶν
 ἐπιφανέντων τῷ σοφῷ δύο μόνους εἰς τὴν   ἀφανισθεῖσαν χώραν τὰ
λόγιά φησιν ἐλθεῖν ἐπ’ ὀλέθρῳ τῶν οἰκητόρων, τοῦ τρίτου μὴ δικαιώσαντος
ἥκειν·</s></p></div>
<div n="143" subtype="section" type="textpart">
<p id="Section143"><s id="section143sent1">ὃς κατά γε τὴν ἐμὴν ἔννοιαν ἦν ὁ πρὸς ἀλήθειαν ὤν, ἁρμόττον  ὑπολαβὼν εἶναι τὰ μὲν ἀγαθὰ παρὼν δι’ αὑτοῦ χαρίζεσθαι,</s><s id="section143sent2">μόναις δ’
ἐπιτρέπειν ταῖς δυνάμεσι καθ’ ὑπηρεσίαν τὰ ἐναντία χειρουργεῖν, ἵνα
μόνων ἀγαθῶν αἴτιος,</s><s id="section143sent3">κακοῦ δὲ μηδενὸς προηγουμένως νομίζηται.</s></p></div>
<div n="144" subtype="section" type="textpart">
<p id="Section144"><s id="section144sent1">τοῦτό μοι δοκοῦσι καὶ τῶν βασιλέων οἱ μιμούμενοι τὴν θείαν φύσιν πράττειν,
τὰς μὲν χάριτας δι’ ἑαυτῶν προτείνοντες, τὰς δὲ τιμωρίας δι’ ἑτέρων
 βεβαιοῦντες.</s></p></div>
<div n="145" subtype="section" type="textpart">
<p id="Section145"><s id="section145sent1">ἀλλ’ ἐπειδὴ τῶν δυεῖν δυνάμεων ἡ μὲν εὐεργέτις ἐστίν,</s><s id="section145sent2">ἡ δὲ κολαστήριος, ἑκατέρα κατὰ τὸ εἰκὸς ἐπιφαίνεται</s><s id="section145sent3">τῇ Σοδομιτῶν γῇ,
διότι τῶν ἀρίστων ἐν αὐτῇ πέντε πόλεων τέτταρες μὲν ἔμελλον ἐμπίπρασθαι,</s><s id="section145sent4">μία δὲ ἀπαθὴς παντὸς κακοῦ σῷος ὑπολείπεσθαι·</s><s id="section145sent5">ἐχρῆν γὰρ
διὰ μὲν τῆς κολαστηρίου γίνεσθαι τὴν φθοράν, σῴζεσθαι δὲ διὰ τῆς
 εὐεργέτιδος.</s></p></div>
<div n="146" subtype="section" type="textpart">
<p id="Section146"><s id="section146sent1">ἀλλ’ ἐπειδὴ καὶ τὸ σῳζόμενον μέρος οὐχ ὁλοκλήρους καὶ παντελεῖς εἶχεν ἀρετάς,</s><s id="section146sent2">δυνάμει μὲν τοῦ ὄντος εὐεργετεῖτο,</s><s id="section146sent3">προηγουμένως
δὲ τῆς ἐκείνου φαντασίας ἀνάξιον ἐνομίσθη τυχεῖν.</s></p>
</div>
<div n="147" subtype="section" type="textpart">
<p id="Section147"><s id="section147sent1">Ἡ μὲν οὖν ἐν φανερῷ καὶ πρὸς τοὺς πολλοὺς ἀπόδοσις ἥδ’</s><s id="section147sent2">ἐστίν·</s><s id="section147sent3">ἡ δ’ ἐν ἀποκρύφῳ καὶ πρὸς ὀλίγους, ὅσοι τρόπους ψυχῆς ἐρευνῶσιν
ἀλλ’ οὐ σωμάτων μορφάς, αὐτίκα λεχθήσεται. συμβολικῶς</s><s id="section147sent4">ἡ
πεντάπολις αἱ ἐν ἡμῖν πέντε αἰσθήσεις εἰσί, τὰ τῶν ἡδονῶν ὄργανα,
δι’ ὧν ἅπασαι μικραί τε αὖ καὶ μεγάλαι τελεσιουργοῦνται.</s></p></div>
<div n="148" subtype="section" type="textpart">
<p id="Section148"><s id="section148sent1">ἢ γὰρ ὁρῶντες
χρωμάτων καὶ σχημάτων ποικιλίας ἔν τε ἀψύχοις καὶ ψυχὴν ἔχουσιν 
ἡδόμεθα ἢ φωνῶν ἐμμελεστάτων ἀκούοντες ἢ κατὰ γεῦσιν ἐν τοῖς περὶ
ἐδωδὴν καὶ πόσιν ἢ κατ’ ὄσφρησιν ἐν εὐωδίαις ἀτμῶν ἢ ἐν μαλακοῖς καὶ
 θερμοῖς</s><s id="section148sent2">ἔτι δὲ λείοις κατὰ τὴν ἁφήν.</s></p></div>
<div n="149" subtype="section" type="textpart">
<p id="Section149"><s id="section149sent1">ζωωδέσταται μὲν οὖν καὶ ἀνδραποδωδέσταται
τῶν πέντε τρεῖς εἰσιν αἰσθήσεις, γεῦσις, ὄσφρησις, ἁφή,
περὶ ἃς τῶν θρεμμάτων καὶ τῶν θηρίων τὰ γαστριμαργότατα καὶ συνουσιαστικώτατα 
μάλιστα ἐπτόηται·</s><s id="section149sent2">δι’ ὅλης γὰρ ἡμέρας καὶ νυκτὸς ἢ
 τροφῶν ἀπλήστως ἐμφορεῖται ἢ πρὸς τὰς ὀχείας ὁρμᾷ.</s></p></div>
<div n="150" subtype="section" type="textpart">
<p id="Section150"><s id="section150sent1">δύο δ’ εἰσὶν
ἐμφιλόσοφοι καὶ ἡγεμονίδες, ἀκοὴ καὶ ὅρασις· βραδύτερα δέ πως καὶ
θηλύτερα ὦτα ὀφθαλμῶν ἐπὶ τὰ ὁρατὰ φθανόντων ὑπὸ εὐτολμίας καὶ
οὐκ ἀναμενόντων, ἄχρις ἂν ἐκεῖνα κινήσῃ, προϋπαντιαζόντων δὲ καὶ 
ἀντικινῆσαι γλιχομένων.</s><s id="section150sent2">ἀκοὴ μὲν οὖν, διότι βραδεῖα καὶ θηλυτέρα,
δευτερεύουσαν τάξιν τετάχθω,</s><s id="section150sent3">προνομία δ’ ἔστω τις ἐξαίρετος ὁράσει·</s><s id="section150sent4">ταύτην γὰρ ὁ θεὸς βασιλίδα τῶν ἄλλων ἀπέφηνεν ἐπάνω θεὶς ἁπασῶν
καὶ ὥσπερ ἐπ’ ἀκροπόλεως ἱδρυσάμενος οἰκειοτάτην ἀπειργάσατο ψυχῇ.</s><s id="section150sent5">τεκμηριώσαιτο δ’ ἄν τις ἐκ τοῦ συμμεταβάλλειν ταῖς ἐκείνης τροπαῖς</s><s id="section150sent6">·</s></p></div>
<div n="151" subtype="section" type="textpart">
<p id="Section151"><s id="section151sent1">λύπης μὲν γὰρ ἐγγινομένης, ὀφθαλμοὶ συννοίας γέμουσι καὶ κατηφείας,
χαρᾶς δ’ ἔμπαλιν, ὑπομειδιῶσι καὶ γεγήθασι,</s><s id="section151sent2">φόβου δὲ κρατήσαντος,
ταραχώδους γέμουσιν ἀταξίας, κινήσεις καὶ παλμοὺς καὶ περιστροφὰς
 ἀτάκτους ἐνδεχόμενοι</s><s id="section151sent3">·</s></p></div>
<div n="152" subtype="section" type="textpart">
<p id="Section152"><s id="section152sent1">εἰ δ’ ὀργὴ κατάσχοι, τραχυτέρα πως καὶ ὕφαιμος ἡ ὄψις, καὶ ἐν μὲν τῷ λογίζεσθαι καὶ φροντίζειν τινὸς ἠρεμεῖ καὶ
ἐκνένευκε, μόνον οὐ συνεκτείνουσα τῇ διανοίᾳ ἑαυτήν,</s><s id="section152sent2">ἐν δὲ ταῖς ἀναψύξεσι
καὶ ἀνέσεσι συνανίεται καὶ χαλᾶται</s><s id="section152sent3">·</s></p></div>
<div n="153" subtype="section" type="textpart">
<p id="Section153"><s id="section153sent1">καὶ προσιόντι μὲν φίλῳ προευαγγελίζεται τὸ τῆς εὐνοίας πάθος εὐδίῳ καὶ γαληνῷ βλέμματι,</s><s id="section153sent2">εἰ
 δ’ ἐχθρὸς τύχοι, τὸ δυσάρεστον τῆς ψυχῆς πάθος προμηνύει· καὶ θρασύτητι
μὲν προπηδῶσι καὶ προεκτρέχουσιν ὀφθαλμοί,</s><s id="section153sent3">αἰδοῖ δὲ πρᾴως
ἠρεμοῦσι· [καὶ] ὡς συνελόντι φράσαι. ψυχῆς εἰκόνα δεδημιουργῆσθαι
τὴν ὅρασιν ἀκρότητι τέχνης εὖ μεμιμημένης ἐναργὲς ἐμφαίνουσαν
εἴδωλον οἷα διὰ κατόπτρου τὴν φύσιν ὁρατὴν ἐξ αὑτῆς οὐκ ἐχούσης.</s></p></div>
<div n="154" subtype="section" type="textpart">
<p id="Section154"><s id="section154sent1">ἀλλὰ γὰρ οὐ ταύτῃ μόνον τὰς ἄλλας αἰσθήσεις ὑπερβάλλει τὸ κάλλος ὀφθαλμῶν, ἀλλὰ καὶ διότι τῶν ἄλλων ἐν ταῖς ἐγρηγόρσεσι</s><s id="section154sent2">— τὴν γὰρ
καθ’ ὕπνον ἀπραξίαν οὐ παραληπτέον — ἐπιλείπουσιν αἱ χρήσεις·</s><s id="section154sent3">ὁπότε γὰρ μὴ κινήσειέ τι τῶν ἐκτός, ἡσυχάζουσιν,</s><s id="section154sent4">αἱ δὲ τῶν ὀφθαλμῶν
ἀναπεπταμένων ἐνέργειαι συνεχεῖς καὶ ἀδιάστατοι</s><s id="section154sent5">μηδέποτε πληρουμένων
 εἰσὶ καὶ ταύτῃ παριστάντων, ἣν ἔχουσι πρὸς ψυχὴν συγγένειαν.</s></p></div>
<div n="155" subtype="section" type="textpart">
<p id="Section155"><s id="section155sent1">ἀλλ’ ἐκείνη μὲν ἀεικίνητος οὖσα μεθ’ ἡμέραν καὶ νύκτωρ διανίσταται,</s><s id="section155sent2">τοῖς δ’ ἅτε σαρκὸς πλεῖστον μετέχουσιν αὐτάρκης ἐδόθη δωρεά, μέρος
ἥμισυ τοῦ παντὸς χρόνου καὶ βίου διατελεῖν ἐνεργοῦντας τὰς ἁρμοττούσας</s></p></div>
<div n="156" subtype="section" type="textpart">
<p id="Section156"><s id="section156sent1">ἐνεργείας.  ὃ δ’ ἐστὶν ἀναγκαιότατον τῆς ἀπὸ τῶν ὀμμάτων
ὠφελείας, ἤδη λεκτέον.</s><s id="section156sent2">μόνῃ γὰρ ὁράσει τῶν αἰσθήσεων ὁ θεὸς
ἀνέτειλε φῶς, ὃ καὶ τῶν ὄντων ἐστὶ κάλλιστον καὶ πρῶτον ἐν ἱεραῖς 
 βίβλοις ὠνομάσθη καλόν</s><s id="section156sent3">(Gen. 1,4).</s></p></div>
<div n="157" subtype="section" type="textpart">
<p id="Section157"><s id="section157sent1">διττὴ δὲ φωτὸς φύσις·</s><s id="section157sent2">τὸ μὲν
γὰρ ἀπὸ τοῦ χρειώδους πυρός, φθαρτοῦ φθαρτόν, ἐκλάμπει σβέσιν ἐνδεχόμενον,
τὸ δὲ ἄσβεστον</s><s id="section157sent3">καὶ ἀδιάφθορόν ἐστιν, ἄνωθεν ἀπὸ τοῦ οὐρανοῦ
πρὸς ἡμᾶς φερόμενον, ὥσπερ ἀπ’ ἀενάων πηγῶν ἑκάστου τῶν ἀστέρων
αὐγὰς ἐκχέοντος·</s><s id="section157sent4">ἑκατέρῳ δ’ ἡ ὄψις ἐνομιλεῖ καὶ δι’ ἀμφοτέρων 
 προσβάλλει τοῖς ὁρατοῖς εἰς ἀκριβεστάτην ἀντίληψιν.</s></p></div>
<div n="158" subtype="section" type="textpart">
<p id="Section158"><s id="section158sent1">ἔτι τοίνυν ἐπιχειρῶμεν
ὀφθαλμοὺς λόγοις ἐγκωμιάζειν, τοῦ θεοῦ τοὺς ἀληθεῖς ἐπαίνους
αὐτῶν   στηλιτεύσαντος ἐν οὐρανῷ, τοὺς ἀστέρας;</s><s id="section158sent2">ἡλίου γὰρ αὐγαὶ καὶ
σελήνης καὶ τῶν ἄλλων πλανήτων καὶ ἀπλανῶν τοῦ χάριν γεγόνασιν
 ὅτι μὴ τῆς ὀφθαλμῶν ἐνεργείας εἰς τὴν τοῦ ὁρᾶν ὑπηρεσίαν</s><s id="section158sent3">;</s></p></div>
<div n="159" subtype="section" type="textpart">
<p id="Section159"><s id="section159sent1">διὸ καὶ 
προσχρώμενοι τῇ πασῶν ἀρίστῃ δωρεᾷ φωτὶ καταθεῶνται τὰ ἐν κόσμῳ,
γῆν, φυτά, ζῷα, καρπούς, πελαγῶν ἀναχύσεις, ποταμοὺς αὐθιγενεῖς τε
καὶ χειμάρρους πηγῶν τε διαφοράς, ὧν αἱ μὲν ψυχρὸν αἱ δὲ θερμὸν
νᾶμα προχέουσι, πάντων τῶν κατὰ τὸν ἀέρα συνισταμένων τὰς φύσεις</s><s id="section159sent2">—
ἀμύθητοι δέ εἰσιν ἰδέαι καὶ ἀπερίληπτοι λόγῳ —, καὶ ἐπὶ πᾶσι τὸν 
οὐρανόν, ὃς ἀληθείᾳ κόσμος ἐν κόσμῳ δεδημιούργηται, καὶ τὰ κατ’
οὐρανὸν κάλλη καὶ θεῖα ἀγάλματα.</s><s id="section159sent3">τίς οὖν τῶν ἄλλων αἰσθήσεων</s></p></div>
<div n="160" subtype="section" type="textpart">
<p id="Section160"><s id="section160sent1">ἐπαυχήσει διαβῆναί ποτε τοσοῦτον;  ἀλλ’ ἐάσαντες τὰς ἐπὶ ταῖς</s><s id="section160sent2">φάτναις τὸ σύμφυτον ἡμῖν θρέμμα πιαινούσας, τὴν ἐπιθυμίαν, ἐξετάσωμεν
τὴν λόγου μεταποιουμένην ἀκοήν· ἧς ὁ σύντονος καὶ τελειότατος
δρόμος ἵσταται κατὰ ἀέρα τὸν περίγειον, ὅταν βία πνευμάτων καὶ κτύποι
βροντῶν συρμὸν πολὺν καὶ χαλεπὸν πάταγον ἐξηχῶσιν.</s></p></div>
<div n="161" subtype="section" type="textpart">
<p id="Section161"><s id="section161sent1">ὀφθαλμοὶ δὲ  ἀπὸ γῆς ἐν ἀκαρεῖ φθάνουσιν εἰς οὐρανὸν καὶ τὰ πέρατα τοῦ παντός,
ἐπ’ ἀνατολὰς ὁμοῦ καὶ δύσεις ἄρκτον τε καὶ μεσημβρίαν, &lt;καὶ&gt; ἀφικνούμενοι
πρὸς τὸ θεωρεῖν ἕλκουσιν ἐπὶ τὰ φανέντα τὴν διάνοιαν.</s></p></div>
<div n="162" subtype="section" type="textpart">
<p id="Section162"><s id="section162sent1">ἡ δὲ τὸ παραπλήσιον ἐνδεξαμένη πάθος οὐκ ἠρεμεῖ, ἀλλ’ ἅτε ἀκοίμητος καὶ
ἀεικίνητος οὖσα, παρὰ τῆς ὄψεως τοῦ δύνασθαι τὰ νοητὰ θεωρεῖν τὰς
 ἀφορμὰς λαβοῦσα, εἰς σκέψιν ἦλθε, πότερον τὰ φανέντα ταῦτ’ ἐστὶν
ἀγένητα ἢ γενέσεως ἔλαβεν ἀρχὴν καὶ πότερον ἄπειρα ἢ πεπερασμένα
καὶ πότερον εἷς ἢ πλείονές εἰσι κόσμοι καὶ πότερον τὰ τέτταρα στοιχεῖα
τῶν ἁπάντων ἐστὶν ἢ φύσιν ἐξαίρετον οὐρανὸς καὶ τὰ ἐν αὐτῷ κεκλήρωται
θειοτέρας καὶ οὐχὶ τοῖς ἄλλοις τῆς αὐτῆς οὐσίας ἐπιλαχόντα·</s></p></div>
<div n="163" subtype="section" type="textpart">
<p id="Section163"><s id="section163sent1">εἰ δὲ δὴ καὶ γέγονεν ὁ κόσμος, ὑπὸ τίνος γέγονε</s><s id="section163sent2">καὶ τίς ὁ δημιουργὸς κατ’ οὐσίαν ἢ ποιότητα καὶ τί διανοηθεὶς ἐποίει</s><s id="section163sent3">καὶ τί νῦν πράττει
καὶ τίς αὐτῷ διαγωγὴ καὶ βίος καὶ ὅσα ἄλλα περιττὸς νοῦς φρονήσει
συμβιῶν εἴωθε διερευνᾶσθαι.</s></p></div>
<div n="164" subtype="section" type="textpart">
<p id="Section164"><s id="section164sent1">ταῦτα δὲ καὶ τὰ τοιαῦτα ἀνάκειται τῷ φιλοσοφεῖν· ἐξ οὗ δῆλόν ἐστιν, ὅτι σοφία καὶ φιλοσοφία τὴν ἀρχὴν ἀπ’
 οὐδενὸς εἴληφεν ἑτέρου τῶν ἐν ἡμῖν ἢ τῆς ἡγεμονίδος τῶν αἰσθήσεων
ὁράσεως, ἣν καὶ μόνην ἐκ τῆς σωματικῆς χώρας διέσωσεν ὁ θεὸς τὰς</s><s id="section164sent2">τέσσαρας φθείρας, ὅτι αἱ μὲν σαρκὶ καὶ τοῖς σαρκὸς πάθεσιν ἐδούλευσαν,</s><s id="section164sent3">ἡ δὲ ἴσχυσεν ἀνατεῖναι τὸν αὐχένα καὶ βλέψαι καὶ   τέρψεις ἑτέρας
ἀνευρεῖν πολὺ βελτίους τῶν σωματικῶν ἡδονῶν ἐκ τῆς περὶ τὸν
 κόσμον θεωρίας καὶ τῶν ἐν αὐτῷ.</s></p></div>
<div n="165" subtype="section" type="textpart">
<p id="Section165"><s id="section165sent1">μίαν οὖν ὥσπερ ἐκ πενταπόλεως
τῶν πέντε αἰσθήσεων τὴν ὅρασιν ἐξαιρέτου γέρως τυχεῖν ἁρμόττον ἦν 
καὶ φθειρομένων τῶν ἄλλων διαμένειν, ὅτι οὐ περὶ τὰ θνητὰ εἱλεῖται
μόνον ὡς ἐκεῖναι,</s><s id="section165sent2">μετανίστασθαι δὲ πρὸς τὰς ἀφθάρτους φύσεις ἀξιοῖ
 χαίρουσα τῇ θέᾳ</s><s id="section165sent3">τούτων.</s></p></div>
<div n="166" subtype="section" type="textpart">
<p id="Section166"><s id="section166sent1">διὸ καὶ παγκάλως „μικράν“ τε καὶ „οὐ
μικρὰν“ (cf. Gen. 19, 20) τὴν πόλιν ταύτην οἱ χρησμοὶ διασυνιστᾶσιν
αἰνιττόμενοι τὴν ὅρασιν·</s><s id="section166sent2">μικρὰ μὲν γὰρ λέγεται εἶναι, διότι βραχὺ 
μέρος τῶν ἐν ἡμῖν ἐστι,</s><s id="section166sent3">μεγάλη δέ, διότι μεγάλων ἐφίεται τὸν σύμπαντα
οὐρανὸν καὶ κόσμον γλιχομένη καταθεάσασθαι</s><s id="section166sent4">.</s></p>
</div>
<div n="167" subtype="section" type="textpart">
<p id="Section167"><s id="section167sent1">Περὶ μὲν οὖν τῆς ἐπιφανείσης ὄψεως καὶ τῶν ἀοιδίμων καὶ
παγκάλων ξενίων, ἐν οἷς δοκῶν ἑστιᾶν ὁ ξενοδόχος εἱστιᾶτο, καθ’ ὅσον
ἐφικτὸν ἦν, ἀκριβοῦσιν ἡμῖν τὰ περὶ τὸν τόπον δεδήλωται.</s><s id="section167sent2">μεγίστην 
δὲ πρᾶξιν ἀξίαν ἀκοῆς οὐχ ἡσυχαστέον·</s><s id="section167sent3">ὀλίγου γὰρ δέω φάναι πάσας
 ὅσαι θεοφιλεῖς ὑπερβάλλει.</s><s id="section167sent4">λεκτέον δὲ τὰ καίρια περὶ αὐτῆς.</s></p></div>
<div n="168" subtype="section" type="textpart">
<p id="Section168"><s id="section168sent1">υἱὸς ἐκ
τῆς γαμετῆς γίνεται τῷ σοφῷ γνήσιος, ἀγαπητὸς καὶ μόνος, τό τε σῶμα
κάλλιστος καὶ τὴν ψυχὴν ἄριστος·</s><s id="section168sent2">ἤδη γὰρ τελειοτέρας τῆς ἡλικίας ἐξέφαινεν
ἀρετάς, ὡς τὸν πατέρα μὴ πάθει μόνον εὐνοίας φυσικῆς ἀλλὰ 
καὶ γνώμῃ καθάπερ ἠθῶν δικαστὴν ἰσχυρᾷ τινι κεχρῆσθαι φιλοστοργίᾳ.</s></p></div>
<div n="169" subtype="section" type="textpart">
<p id="Section169"><s id="section169sent1">διακειμένῳ δ’ οὕτως ἐξαπιναίως θεσπίζεται λόγιον οὔποτ’ ἐλπισθέν,</s><s id="section169sent2">σφαγιάσαι τὸν υἱὸν ἐπί τινος ὑψηλοτάτου κολωνοῦ πορρωτάτω πόλεως
ἀποστάντα τριῶν ὁδὸν ἡμερῶν.</s></p></div>
<div n="170" subtype="section" type="textpart">
<p id="Section170"><s id="section170sent1">ὁ δὲ καίτοι ἀλέκτῳ πόθῳ τοῦ παιδὸς ἐκκρεμάμενος οὔτε τὴν χρόαν μετέβαλεν οὔτε τὴν ψυχὴν ἐγνάμφθη,</s><s id="section170sent2">γνώμῃ δ’ ἀνενδότῳ καὶ ἀρρεπεῖ διέμεινεν ἀκλινής, οἷος καὶ πρόσθεν ἦν·</s><s id="section170sent3">ἔρωτι δὲ θείῳ δεδαμασμένος ἀνὰ κράτος ἐνίκα πάντα ὅσα συγγενείας
ὀνόματα καὶ φίλτρα καὶ μηδενὶ τῶν ἔνδον ἐξειπὼν τὸ λόγιον, ἐκ πολυανθρώπου
θεραπείας οἰκετῶν δύο μόνους τοὺς πρεσβυτάτους καὶ μάλιστα
φιλοδεσπότους παραλαβών, ὡς ἕνεκά τινος ἱερουργίας τῶν ἐν ἔθει
τέταρτος ἐξῄει σὺν τῷ παιδί.</s></p></div>
<div n="171" subtype="section" type="textpart">
<p id="Section171"><s id="section171sent1">τὸν δὲ προσταχθέντα χῶρον ὥσπερ ἀπὸ  σκοπιᾶς ἰδὼν ἐκ μακροῦ τοῖς μὲν θεράπουσι κελεύει καταμένειν,</s><s id="section171sent2">τῷ δὲ
παιδὶ πῦρ καὶ ξύλα δίδωσι κομίζειν, αὐτὸ δικαιώσας τὸ ἱερεῖον τὰ πρὸς
τὴν θυσίαν ἐπηχθίσθαι, κουφότατον βάρος·</s><s id="section171sent3">οὐδὲν γὰρ εὐσεβείας ἀπονώτερον.</s></p></div>
<div n="172" subtype="section" type="textpart">
<p id="Section172"><s id="section172sent1">βαδίζοντες δ’ ἰσοταχῶς οὐ τοῖς σώμασι μᾶλλον ἢ ταῖς  διανοίαις ὁδὸν τὴν ἐπίτομον, ἧς ὁσιότης τὸ τέλος, ἐπὶ τὸν   προσταχθέντα
 τόπον ἀφικνοῦνται.</s></p></div>
<div n="173" subtype="section" type="textpart">
<p id="Section173"><s id="section173sent1">κἄπειθ’ ὁ μὲν πατὴρ συνεκόμιζε λίθους, ἵνα δείμαιτο βωμόν,</s><s id="section173sent2">ὁ δὲ υἱὸς τὰ μὲν ἄλλα ὁρῶν ὅσα πρὸς ἱερουργίαν
εὐτρεπῆ,</s><s id="section173sent3">ζῷον δὲ μηδέν, ἀπιδὼν εἰς τὸν πατέρα „ἰδοὺ τὸ πῦρ“ ἔφη
„καὶ τὰ ξύλα, πάτερ, ποῦ τὸ ἱερεῖον</s><s id="section173sent4">“;</s></p></div>
<div n="174" subtype="section" type="textpart">
<p id="Section174"><s id="section174sent1">ἕτερος μὲν οὖν ἃ δρᾶν ἔμελλεν εἰδὼς καὶ τῇ ψυχῇ συσκιάζων ὑπὸ τοῦ λεχθέντος κἂν συνεχύθη καὶ
 δακρύων πληρωθεὶς ἔμφασιν τοῦ γενησομένου παρέσχεν ἐκ τῆς περιπαθήσεως ἡσυχάζων.</s></p></div>
<div n="175" subtype="section" type="textpart">
<p id="Section175"><s id="section175sent1">ὁ δ’ οὐδεμίαν ἐνδεξάμενος τροπὴν οὔτε κατὰ</s><s id="section175sent2">τὸ σῶμα οὔτε κατὰ τὴν διάνοιαν σταθερῷ μὲν τῷ βλέμματι σταθερῷ
δὲ τῷ λογισμῷ φησι πρὸς τὴν πεῦσιν ἀποκρινόμενος· „ὦ τέκνον, ὁ θεὸς
ὄψεται ἱερεῖον ἑαυτῷ καὶ ἐν ἐρημίᾳ πολλῇ, δι’ ἣν ἴσως ἀπογινώσκεις
εὑρεθήσεσθαι·</s><s id="section175sent3">πάντα δ’ ἴσθι θεῷ δυνατὰ καὶ ὅσα ἐν ἀμηχάνῳ καὶ ἀπόρῳ
 κεῖται παρ’ ἀνθρώποις“.</s></p></div>
<div n="176" subtype="section" type="textpart">
<p id="Section176"><s id="section176sent1">καὶ ταῦθ’ ἅμα λέγων ᾗ τάχιστα τὸν υἱὸν 
ἐξαρπάσας ἐπιτίθησι τῷ βωμῷ καὶ σπασάμενος τῇ δεξιᾷ τὸ ξίφος
ἐπέφερεν ὡς ἀναιρήσων·</s><s id="section176sent2">φθάνει δ’ ὁ σωτὴρ θεὸς ἀπ’ ἀέρος φωνῇ
μεσολαβήσας τὸ ἔργον, ᾗ προσέταττεν ἀνέχειν καὶ μὴ ψαῦσαι τοῦ παιδός,
ὀνομαστὶ καλέσας δὶς τὸν πατέρα, ἵν’ ἐπιστρέψας καὶ ἀντισπάσας διακωλύσῃ</s></p></div>
<div n="177" subtype="section" type="textpart">
<p id="Section177"><s id="section177sent1">τὴν σφαγὴν ἐργάσασθαι.</s><s id="section177sent2">καὶ ὁ μὲν διασῴζεται, τὸ δῶρον 
ἀντιχαρισαμένου τοῦ θεοῦ καὶ τὸν φέροντα ἐν οἷς εὐσεβεῖτο ἀντιτιμήσαντος·</s><s id="section177sent3">τῷ δ’ ἤδη καὶ ἡ πρᾶξις, εἰ καὶ μὴ τὸ τέλος ἐπηκολούθησεν,
ὁλόκληρος καὶ παντελὴς οὐ μόνον ἐν ταῖς ἱεραῖς βίβλοις ἀλλὰ καὶ ἐν
 ταῖς τῶν ἀναγινωσκόντων διανοίαις ἀνάγραπτος ἐστηλίτευται.</s></p></div>
<div n="178" subtype="section" type="textpart">
<p id="Section178"><s id="section178sent1">ἀλλὰ τοῖς
φιλαπεχθήμοσι καὶ πάντα διαβάλλουσιν, οἳ ψόγον πρὸ ἐπαίνου τιμᾶν 
ἐθίζονται, τὸ πραχθὲν ἔργον οὐ δοκεῖ μέγα καὶ θαυμαστόν, ὡς ἡμεῖς
 ὑπολαμβάνομεν εἶναι.</s></p></div>
<div n="179" subtype="section" type="textpart">
<p id="Section179"><s id="section179sent1">πολλοὺς γὰρ καὶ ἄλλους φασὶ τῶν πάνυ φιλοικείων
καὶ φιλοτέκνων ἐπιδοῦναι τοὺς ἑαυτῶν παῖδας, τοὺς μὲν ὑπὲρ πατρίδων
σφαγιασθησομένους, λυτήρια ἢ πολέμων ἢ αὐχμῶν ἢ ἐπομβρίας ἢ
νοσημάτων λοιμικῶν γενησομένους, τοὺς δ’ ὑπὲρ νενομισμένης εὐσεβείας, 
 εἰ καὶ μὴ πρὸς ἀλήθειαν οὔσης</s><s id="section179sent2">·</s></p></div>
<div n="180" subtype="section" type="textpart">
<p id="Section180"><s id="section180sent1">Ἑλλήνων μέν γε τοὺς δοκιμωτάτους,
οὐκ ἰδιώτας μόνον ἀλλὰ καὶ βασιλεῖς, ὀλίγα φροντίσαντας ὧν ἐγέννησαν
διὰ τῆς τούτων ἀναιρέσεως δυνάμεις στρατευμάτων μεγάλας καὶ</s><s id="section180sent2">πολυανθρώπους ἐν μὲν τῇ συμμαχίᾳ τεταγμένας διασῶσαι, ἐν δὲ τῇ</s></p></div>
<div n="181" subtype="section" type="textpart">
<p id="Section181"><s id="section181sent1">μερίδι τῶν ἐχθρῶν αὐτοβοεὶ διαφθεῖραι·</s><s id="section181sent2">βαρβαρικὰ δὲ ἔθνη μέχρι πολλοῦ παιδοκτονίαν ὡς ὅσιον ἔργον καὶ θεοφιλὲς προσέσθαι, ὧν μεμνῆσθαι
τοῦ ἄγους καὶ τὸν ἱερώτατον Μωυσῆν·</s><s id="section181sent3">αἰτιώμενος γὰρ αὐτοὺς
 τοῦ μιάσματος φάσκει, ὅτι "τοὺς υἱοὺς αὐτῶν καὶ τὰς θυγατέρας κατακαίουσι τοῖς θεοῖς αὐτῶν“ (Deut. 12, 31)·</s></p></div>
<div n="182" subtype="section" type="textpart">
<p id="Section182"><s id="section182sent1">Ἰνδῶν δὲ   τοὺς γυμνοσοφιστὰς  ἄχρι νῦν, ἐπειδὰν ἄρχηται καταλαμβάνειν ἡ μακρὰ καὶ ἀνίατος
νόσος, τὸ γῆρας, πρὶν βεβαίως κρατηθῆναι, πυρὰν νήσαντας ἑαυτοὺς
ἐμπιπράναι, δυναμένους ἔτι πρὸς πολυετίαν ἴσως ἀντισχεῖν·</s><s id="section182sent2">ἤδη δὲ καὶ
 γύναια προαποθανόντων ἀνδρῶν ὁρμῆσαι γεγηθότα πρὸς τὴν αὐτὴν
πυρὰν καὶ ζῶντα τοῖς ἐκείνων σώμασιν ὑπομεῖναι συγκαταφλεχθῆναι</s><s id="section182sent3">·</s></p></div>
<div n="183" subtype="section" type="textpart">
<p id="Section183"><s id="section183sent1">ταῦτα μὲν εἰκότως ἄν τις τῆς εὐτολμίας θαυμάσειεν ἐκ πολλοῦ τοῦ περιόντος καταφρονητικῶς ἔχοντα θανάτου καὶ ὡς ἐπ’ ἀθανασίαν
αὐτὸν ἱέμενα καὶ ἀπνευστὶ θέοντα·</s><s id="section183sent2">τὸν δὲ τί προσῆκεν ἐπαινεῖν
 ὡς ἐγχειρητὴν κεκαινουργημένης πράξεως, ἣν καὶ ἰδιῶται καὶ βασιλεῖς
καὶ ὅλα ἔθνη δρῶσιν ἐν καιροῖς</s><s id="section183sent3">;</s></p></div>
<div n="184" subtype="section" type="textpart">
<p id="Section184"><s id="section184sent1">ἐγὼ δὲ πρὸς τὴν τούτων βασκανίαν καὶ πικρίαν ἐκεῖνα λέξω· τῶν καταθυόντων παῖδας οἱ μὲν ἔθει τοῦτο
δρῶσιν, ὥσπερ ἐνίους ἔφασκον τῶν βαρβάρων,</s><s id="section184sent2">οἱ δὲ δι’ ἀβουλήτους
καὶ μεγάλας ὑποθέσεις πόλεών τε καὶ χωρῶν ἑτέρως κατορθοῦσθαι μὴ
 δυναμένων, ὧν οἱ μὲν ἀνάγκῃ τοὺς αὑτῶν ἐπιδιδόασιν ὑπὸ δυνατωτέρων
βιασθέντες,</s><s id="section184sent3">οἱ δὲ δόξης καὶ τιμῆς ἐφιέμενοι καὶ εὐκλείας μὲν τῆς</s><s id="section184sent4">ἐν τῷ παρόντι, εὐφημίας δὲ τῆς εἰς ὕστερον.</s></p></div>
<div n="185" subtype="section" type="textpart">
<p id="Section185"><s id="section185sent1">οἱ μὲν οὖν ἔθει σφαγιάζοντες
οὐδὲν ὡς ἔοικε μέγα δρῶσιν·</s><s id="section185sent2">ἐγχρονίζον γὰρ ἔθος ἐξισοῦται
φύσει πολλάκις, ὡς καὶ τὰ δυσυπομόνητα καὶ δυσκαρτέρητα ῥᾳδίως
 ἐπελαφρίζειν, τὰς ὑπερβολὰς τῶν φοβερῶν ἐξευμαρίζον.</s></p></div>
<div n="186" subtype="section" type="textpart">
<p id="Section186"><s id="section186sent1">τῶν δ’ ἕνεκα
δέους ἐπιδιδόντων ἔπαινος οὐδείς·</s><s id="section186sent2">ὁ γὰρ ἔπαινος ἐν ἑκουσίοις κατορθώμασι 
γράφεται,</s><s id="section186sent3">τὰ δ’ ἀβούλητα ἑτέροις ἀνάκειται πράγμασιν, ἢ καιροῖς
 ἢ τύχαις ἢ ταῖς ἀπ’ ἀνθρώπων ἀνάγκαις.</s></p></div>
<div n="187" subtype="section" type="textpart">
<p id="Section187"><s id="section187sent1">εἰ δέ τις δόξης ὀρεγόμενος
υἱὸν ἢ θυγατέρα προΐεται, ψέγοιτ’ ἂν ἐνδίκως μᾶλλον ἢ ἐπαινοῖτο,
θανάτῳ τῶν φιλτάτων ὠνούμενος τιμήν, ἣν καὶ κεκτημένος ὤφειλεν
 ὑπὲρ σωτηρίας τῶν τέκνων ἀπορρίπτειν.</s></p></div>
<div n="188" subtype="section" type="textpart">
<p id="Section188"><s id="section188sent1">ἐρευνητέον οὖν, εἰ ὑπό τινος 
τῶν λεχθέντων ἡττηθεὶς ἐκεῖνος ἔμελλε σφαγιάζειν τὸν υἱόν, ἔθους ἢ
τιμῆς ἢ δέους.</s><s id="section188sent2">ἔθος μὲν οὖν τὸ ἐπὶ παιδοκτονίᾳ Βαβυλὼν καὶ Μεσοποταμία
καὶ τὸ Χαλδαίων ἔθνος οὐ παραδέχεται, ἐν οἷς ἐτράφη καὶ
ἐπεβίωσε τὸν πλείονα χρόνον, ὡς τῇ συνεχείᾳ τῶν δρωμένων ἀμβλυτέραις
 ταῖς τῶν δεινῶν φαντασίαις κεκρατῆσθαι δοκεῖν.</s></p></div>
<div n="189" subtype="section" type="textpart">
<p id="Section189"><s id="section189sent1">καὶ μὴν οὐδὲ 
φόβος τις ἦν ἀπ’ ἀνθρώπων</s><s id="section189sent2">— οὐδὲ γὰρ τὸ χρησθὲν αὐτῷ μόνῳ λόγιον
ᾔδει τις —, οὐδέ τις συμφορὰ κοινὴ κατείληφεν, ἧς ἔδει τὴν θεραπείαν
 ἀναιρέσει γενέσθαι τοῦ δοκιμωτάτου παιδός.</s></p></div>
<div n="190" subtype="section" type="textpart">
<p id="Section190"><s id="section190sent1">ἀλλὰ θηρώμενος   ἔπαινον
τῶν πολλῶν ἐπὶ τὴν πρᾶξιν ὥρμησε; καὶ τίς ἔπαινος ἐν ἐρημίᾳ, μηδενὸς
τοῦ μέλλοντος ἐπευφημήσειν παρόντος, ἀλλὰ καὶ τῶν δυεῖν οἰκετῶν 
μακρὰν ἐπίτηδες ἀπολειφθέντων, ἵνα μὴ ἐγκαλλωπίζεσθαι καὶ ἐνεπιδείκνυσθαι</s></p></div>
<div n="191" subtype="section" type="textpart">
<p id="Section191"><s id="section191sent1">δοκῇ μάρτυρας ἐπαγόμενος ὧν εὐσέβει;</s><s id="section191sent2">στόμασιν οὖν
ἀχαλίνοις καὶ κακηγόροις θύρας ἐπιθέντες μετριαζέτωσαν τὸν ἐν αὑτοῖς</s><s id="section191sent3">μισόκαλον φθόνον καὶ ἀρετὰς ἀνδρῶν εὖ βεβιωκότων μὴ σινέσθωσαν,
ἃς ἁρμόττον ἦν εὐφημίᾳ συνεπικοσμεῖν.</s><s id="section191sent4">ὅτι δὲ τῷ ὄντι ἐπαινετὴ καὶ
ἀξιέραστος ἡ πρᾶξις, ἐκ πολλῶν εὐμαρὲς ἰδεῖν.</s></p></div>
<div n="192" subtype="section" type="textpart">
<p id="Section192"><s id="section192sent1">πρῶτον μὲν τοίνυν τὸ πείθεσθαι θεῷ παρὰ πᾶσι τοῖς εὖ φρονοῦσι σεμνὸν καὶ περιμάχητον
 εἶναι νομιζόμενον ἐν τοῖς μάλιστα ἐπετήδευεν, ὡς μηδενὸς πώποτε τῶν
προστεταγμένων ἀλογῆσαι, ἄνευ δυσκολίας καὶ ἀηδίας, κἂν πόνων τε
καὶ ἀλγηδόνων μεστὸν ᾖ· παρὸ καὶ τὸ χρησθὲν ἐπὶ τῷ υἱῷ γενναιότατα
καὶ στερρότατα ἤνεγκεν.</s></p></div>
<div n="193" subtype="section" type="textpart">
<p id="Section193"><s id="section193sent1">ἔπειτ’ οὐκ ὄντος ἔθους ἐν τῇ χώρᾳ, καθάπερ ἴσως παρ’ ἐνίοις ἐστίν, ἀνθρωποθυτεῖν, ὃ τῇ συνεχείᾳ τὰς τῶν δεινῶν
 φαντασίας εἴωθεν ἐκλύειν, αὐτὸς ἔμελλε πρῶτος ἄρχεσθαι καινοτάτου
καὶ παρηλλαγμένου πράγματος, ὅ μοι δοκεῖ μηδεὶς ἂν ὑπομεῖναι, καὶ
εἰ σιδήρου τὴν ψυχὴν ἢ ἀδάμαντος κατεσκεύαστο·</s><s id="section193sent2">„φύσει“ γὰρ ὡς
εἶπέ τις „ἔργον μάχεσθαι.“</s></p></div>
<div n="194" subtype="section" type="textpart">
<p id="Section194"><s id="section194sent1">γνήσιόν τε υἱὸν πεποιημένος μόνον τοῦτον εὐθὺς εἶχε καὶ τὸ πάθος ἐπ’ αὐτῷ τῆς εὐνοίας γνήσιον, ὑπερβάλλον
 τοὺς σώφρονας ἔρωτας καὶ τὰς φιλίας, ὅσαι δι’ ὀνόματος γεγόνασι.</s></p></div>
<div n="195" subtype="section" type="textpart">
<p id="Section195"><s id="section195sent1">προσῆν δέ τι καὶ βιαστικώτατον φίλτρον, τὸ μὴ καθ’ ἡλικίαν ἀλλ’ ἐν γήρᾳ γεγεννηκέναι τὸν παῖδα·</s><s id="section195sent2">τοῖς γὰρ ὀψιγόνοις ἐπιμεμήνασί πως οἱ
τοκεῖς, ἢ τῷ μακρὸν ἐπιποθῆσαι χρόνον τὴν γένεσιν αὐτῶν ἢ τῷ μηκέθ’
ἑτέρους ἐλπίζειν ἔσεσθαι, τῆς φύσεως ἐνταῦθα ἱσταμένης ὡς ἐπὶ τελευταῖον
 καὶ ὕστατον ὅρον.</s></p></div>
<div n="196" subtype="section" type="textpart">
<p id="Section196"><s id="section196sent1">ἐκ πολυπαιδίας μὲν οὖν ἕνα προέσθαι θεῷ καθάπερ ἀπαρχήν τινα τέκνων παράδοξον οὐδέν, ἔχοντα τὰς ἐπὶ τοῖς ζῶσιν ἡδονὰς</s><s id="section196sent2">οὐ μικρὰ παραμύθια καὶ μειλίγματα τῆς ἐπὶ τῷ σφαγιασθέντι λύπης·</s><s id="section196sent3">ὃν δὲ μόνον τις ἔσχεν ἀγαπητὸν διδοὺς λόγου παντὸς μεῖζον ἔργον
διαπράττεται, μηδὲν οἰκειότητι χαριζόμενος, ἀλλ’ ὅλῃ τῇ ῥοπῇ πρὸς τὸ
 θεοφιλὲς ταλαντεύων.</s></p></div>
<div n="197" subtype="section" type="textpart">
<p id="Section197"><s id="section197sent1">ἐκεῖνο μὲν δὴ ἐξαίρετον καὶ μόνῳ σχεδόν τι
τούτῳ πεπραγμένον·</s><s id="section197sent2">οἱ μὲν γὰρ ἄλλοι, κἂν ὑπὲρ σωτηρίας πατρίδων 
ἢ στρατευμάτων ἐπιδιδῶσι σφαγιασθησομένους τοὺς ἑαυτῶν, ἢ οἴκοι καταμένουσιν
ἢ μακρὰν ἀφίστανται τῶν βωμῶν ἤ, κἂν παρατυγχάνωσι, τὰς
ὄψεις ἀποστρέφονται θεάσασθαι μὴ ὑπομένοντες, ἄλλων ἀναιρούντων</s><s id="section197sent3">·</s></p></div>
<div n="198" subtype="section" type="textpart">
<p id="Section198"><s id="section198sent1">ὁ δ’ ὥσπερ ἱερεὺς  αὐτὸς κατήρχετο τῆς ἱερουργίας, ἐφ’ υἱῷ τὰ πάντα
ἀρίστῳ φιλοστοργότατος πατήρ·</s><s id="section198sent2">ἐμέλισε δ’ ἂν ἴσως καὶ νόμῳ τῶν 
ὁλοκαυτωμάτων (cf.</s><s id="section198sent3">Lev. 1, 6 al.) κατὰ μέλη τὸν υἱὸν ἱερουργῶν.
οὕτως</s><s id="section198sent4">οὐ τὸ μέν τι μέρος ἀπέκλινε πρὸς τὸν παῖδα,</s><s id="section198sent5">τὸ δέ τι πρὸς
εὐσέβειαν, ἀλλ’ ὅλην τὴν ψυχὴν δι’ ὅλων ὁσιότητι προσεκλήρωσεν ὀλίγα
 φροντίσας συγγενικοῦ αἵματος.</s></p></div>
<div n="199" subtype="section" type="textpart">
<p id="Section199"><s id="section199sent1">τί δὴ τῶν εἰρημένων πρὸς ἑτέρους
κοινόν;</s><s id="section199sent2">τί δ’ οὐκ ἐξαίρετον καὶ παντὸς λόγου κρεῖττον; ὡς τόν γε μὴ 
φύσει βάσκανον καὶ φιλοπόνηρον καταπλαγῆναι καὶ θαυμάσαι τῆς περιττῆς
ἄγαν εὐσεβείας, οὐχ ἅπαντα ὅσα εἶπον ἀθρόα εἰς νοῦν βαλλόμενον, ἀλλὰ
κἂν ἕν τι τῶν πάντων·</s><s id="section199sent3">ἱκανὴ γὰρ καὶ ἡ ἑνὸς φαντασία τύπῳ τινὶ βραχεῖ</s><s id="section199sent4">— βραχὺ δ’ οὐδὲν ἔργον σοφοῦ — μέγεθος ψυχῆς καὶ ὕψος ἐμφῆναι.</s></p>
</div>
<div n="200" subtype="section" type="textpart">
<p id="Section200"><s id="section200sent1">Ἀλλὰ γὰρ οὐκ ἐπὶ τῆς ῥητῆς καὶ φανερᾶς ἀποδόσεως 
ἵσταται τὰ λεχθέντα,</s><s id="section200sent2">φύσιν δὲ τοῖς πολλοῖς ἀδηλοτέραν ἔοικε παρεμφαίνειν,
ἣν οἱ τὰ νοητὰ πρὸ τῶν αἰσθητῶν ἀποδεχόμενοι καὶ ὁρᾶν
 δυνάμενοι γνωρίζουσιν.</s></p></div>
<div n="201" subtype="section" type="textpart">
<p id="Section201"><s id="section201sent1">ἔστι δὲ τοιάδε· ὁ μελλήσας σφαγιάζεσθαι</s><s id="section201sent2">καλεῖται Χαλδαϊστὶ μὲν Ἰσαάκ, Ἑλληνιστὶ δὲ μεταληφθέντος τοῦ ὀνόματος
„γέλως</s><s id="section201sent3">“· γέλως δ’ οὐχ ὁ κατὰ παιδιὰν ἐγγινόμενος σώματι
παραλαμβάνεται τὰ νῦν, ἀλλ’ ἡ κατὰ διάνοιαν εὐπάθεια καὶ χαρά.</s></p></div>
<div n="202" subtype="section" type="textpart">
<p id="Section202"><s id="section202sent1">ταύτην ὁ σοφὸς ἱερουργεῖν λέγεται δεόντως θεῷ διὰ συμβόλου παριστάς, ὅτι
 τὸ χαίρειν μόνῳ θεῷ οἰκειότατόν ἐστιν·</s><s id="section202sent2">ἐπίλυπον μὲν γὰρ τὸ ἀνθρώπινον
γένος καὶ περιδεές, ἢ παρόντων κακῶν ἢ προσδοκωμένων, ὡς ἢ ἐπὶ
τοῖς ἐν χερσὶν ἀβουλήτοις ἀνιᾶσθαι ἢ ἐπὶ τοῖς μέλλουσι ταραχῇ καὶ
φόβῳ κραδαίνεσθαι·</s><s id="section202sent3">ἄλυπος δὲ καὶ ἄφοβος καὶ παντὸς πάθους
ἀμέτοχος ἡ τοῦ θεοῦ φύσις εὐδαιμονίας καὶ μακαριότητος παντελοῦς
 μόνη μετέχουσα.</s></p></div>
<div n="203" subtype="section" type="textpart">
<p id="Section203"><s id="section203sent1">τῷ δὴ τὴν ἀληθῆ ταύτην ὁμολογίαν ὡμολογηκότι τρόπῳ χρηστὸς ὢν καὶ φιλάνθρωπος ὁ θεός, φθόνον ἐληλακὼς ἀφ’
ἑαυτοῦ, προσηκόντως ἀντιχαρίζεται τὸ δῶρον,</s><s id="section203sent2">καθ’ ὅσον ἔχει δυνάμεως
ὁ ληψόμενος, καὶ μόνον οὐ ταῦτα θεσπίζει λέγων</s><s id="section203sent3">·</s></p></div>
<div n="204" subtype="section" type="textpart">
<p id="Section204"><s id="section204sent1">„τὸ μὲν τῆς χαρᾶς γένος καὶ τὸ χαίρειν ὅτι οὐκ ἔστιν ἑτέρου πλὴν ἐμοῦ τοῦ πατρὸς τῶν
 ὅλων κτῆμα, σαφῶς οἶδα,</s><s id="section204sent2">κεκτημένος δ’ ὅμως οὐ φθονῶ τοῖς ἀξίοις
χρῆσθαι·</s><s id="section204sent3">ἄξιος δὲ τίς ἂν εἴη,</s><s id="section204sent4">πλὴν εἴ τις ἐμοὶ καὶ τοῖς ἐμοῖς βουλήμασιν
ἕποιτο;</s><s id="section204sent5">τούτῳ γὰρ ἥκιστα μὲν ἀνιᾶσθαι</s><s id="section204sent6">ἥκιστα δὲ φοβεῖσθαι
συμβήσεται πορευομένῳ ταύτην τὴν ὁδόν, ἣ πάθεσι μὲν καὶ κακίαις
ἐστὶν ἄβατος,</s><s id="section204sent7">εὐπαθείαις δὲ καὶ ἀρεταῖς ἐμπεριπατεῖται.“</s></p></div>
<div n="205" subtype="section" type="textpart">
<p id="Section205"><s id="section205sent1">μηδεὶς δ’  ὑπολαβέτω τὴν ἄκρατον καὶ ἀμιγῆ λύπης χαρὰν ἀπ’ οὐρανοῦ καταβαίνειν
 ἐπὶ τὴν γῆν, ἀλλὰ   κέκραται ἐξ ἀμφοῖν, περιττεύοντος τοῦ κρείττονος·
ὅνπερ τρόπον καὶ τὸ φῶς ἐν οὐρανῷ μὲν ἄκρατον καὶ ἀμιγὲς σκότους
ἐστίν,</s><s id="section205sent2">ἐν δὲ τοῖς ὑπὸ σελήνην ἀέρι ζοφερῷ κεκραμένον φαίνεται.</s></p></div>
<div n="206" subtype="section" type="textpart">
<p id="Section206"><s id="section206sent1">ταύτης ἕνεκα τῆς αἰτίας δοκεῖ μοι καὶ πρότερον γελάσασα ἡ ἀρετῆς ἐπώνυμος</s><s id="section206sent2">Σάρρα πρὸς τὸν πυνθανόμενον ἀρνήσασθαι τὸν γέλωτα (Gen. 18, 15),
καταδείσασα</s><s id="section206sent3">μή ποτε ἄρα τὸ χαίρειν οὐδενὸς ὂν γενητοῦ,</s><s id="section206sent4">μόνου δὲ
τοῦ θεοῦ, σφετερίζηται· διόπερ θαρσύνων αὐτὴν ὁ ἱερὸς λόγος φησί·</s></p></div>
<div n="207" subtype="section" type="textpart">
<p id="Section207"><s id="section207sent1">μηδὲν εὐλαβηθῇς, ὄντως ἐγέλασας καὶ μέτεστί σοι χαρᾶς.</s><s id="section207sent2">οὐ γὰρ
εἴασεν ὁ πατὴρ τῶν ἀνθρώπων τὸ γένος λύπαις καὶ ὀδύναις καὶ ἄχθεσιν 
ἀνιάτοις ἐμφέρεσθαι,</s><s id="section207sent3">παρέμιξε δὲ καὶ τῆς ἀμείνονος φύσεως, εὐδιάσαι
καὶ γαληνιάσαι ποτὲ τὴν ψυχὴν δικαιώσας·</s><s id="section207sent4">τὴν δὲ τῶν σοφῶν καὶ
τὸν πλείω χρόνον τοῦ βίου γήθειν καὶ εὐφραίνεσθαι τοῖς τοῦ κόσμου
θεωρήμασιν ἐβουλήθη.</s></p>
</div>
<div n="208" subtype="section" type="textpart">
<p id="Section208"><s id="section208sent1">Τοσαῦτα μὲν περὶ τῆς τοῦ ἀνδρὸς εὐσεβείας, εἰ καὶ πολλῶν 
ἄλλων ἐστὶν ἀφθονία, λελέχθω.</s><s id="section208sent2">διερευνητέον δὲ καὶ τὴν πρὸς ἀνθρώπους
αὐτοῦ δεξιότητα·</s><s id="section208sent3">τῆς γὰρ αὐτῆς φύσεώς ἐστιν</s><s id="section208sent4">εὐσεβῆ τε εἶναι καὶ
φιλάνθρωπον, καὶ περὶ τὸν αὐτὸν ἑκάτερον, ὁσιότης μὲν πρὸς θεόν,
δικαιοσύνη δὲ πρὸς ἀνθρώπους, θεωρεῖται.</s><s id="section208sent5">πάντα μὲν οὖν τὰ πεπραγμένα
μακρὸν ἂν εἴη διεξιέναι,</s><s id="section208sent6">δυεῖν δὲ ἢ τριῶν οὐκ ἄτοπον ἐπιμνησθῆναι.</s></p></div>
<div n="209" subtype="section" type="textpart">
<p id="Section209"><s id="section209sent1">πολυάργυρος καὶ πολύχρυσος ἐν τοῖς μάλιστα ὢν καὶ θρεμμάτων πολυζῴους
ἔχων ἀγέλας καὶ τῶν ἐγχωρίων καὶ αὐτοχθόνων τοῖς ἱκανὰ
κεκτημένοις ἐν τῷ περιουσιάζειν ἁμιλλώμενος καὶ πλουσιώτερος γεγονὼς
ἢ κατὰ μέτοικον ὑπ’ οὐδενὸς ἐμέμφθη τῶν ὑποδεξαμένων, ἀλλ’ ὑπὸ
 πάντων τῶν εἰς πεῖραν ἐλθόντων ἐπαινούμενος διετέλεσεν.</s></p></div>
<div n="210" subtype="section" type="textpart">
<p id="Section210"><s id="section210sent1">εἰ δὲ καί 
τις, οἷα φιλεῖ πολλάκις, ἐκ θεραπόντων καὶ τῶν συνδιατριβόντων ἅμιλλα
καὶ διαφορὰ πρὸς ἑτέρους ἐγένετο, ταύτην ἐπειρᾶτο διαλύειν ἡσυχῇ
βαρυτέρῳ ἤθει τὰ φιλόνεικα καὶ ταραχώδη καὶ στασιαστικὰ πάντα
 προβεβλημένος καὶ τῆς ψυχῆς ἀπεληλακώς.</s></p></div>
<div n="211" subtype="section" type="textpart">
<p id="Section211"><s id="section211sent1">καὶ θαυμαστὸν οὐδέν, εἰ
πρὸς τοὺς ἀλλοτρίους τοιοῦτος ἦν, οἳ βαρυτέρᾳ καὶ δυνατωτέρᾳ χειρὶ 
συμφωνήσαντες ἠμύναντο ἂν ἄρχοντα χειρῶν ἀδίκων, ὁπότε καὶ πρὸς</s><s id="section211sent2">τοὺς γένει μὲν οἰκείους, γνώμῃ δ’ ἠλλοτριωμένους, ἐρήμους καὶ μόνους
καὶ πολλῷ καταδεέστερα κεκτημένους ἐμετρίαζεν, ἐλαττούμενος ἑκὼν ἐν
οἷς πλεονεκτεῖν ἐδύνατο.</s></p></div>
<div n="212" subtype="section" type="textpart">
<p id="Section212"><s id="section212sent1">ἦν γὰρ ἀδελφιδοῦς αὐτῷ, τῆς πατρίδος ὅτε μετανίστατο, συνεξεληλυθώς, ἀβέβαιος, ὑπαμφίβολος, ἀντιρρέπων ὧδε κἀκεῖσε,</s><s id="section212sent2">τοτὲ μὲν προσσαίνων   φιλικοῖς ἀσπάσμασι,</s><s id="section212sent3">τοτὲ δὲ ἀφηνιάζων καὶ ἀπαυχενίζων
 διὰ τὴν τῶν τρόπων ἀνωμαλίαν.</s></p></div>
<div n="213" subtype="section" type="textpart">
<p id="Section213"><s id="section213sent1">ὅθεν καὶ τὸ οἰκετικὸν αὐτῷ δύσερι καὶ ταραχῶδες ἦν σωφρονιστὴν οὐκ ἔχον καὶ μάλιστα τὸ ποιμενικὸν
μακρὰν τοῦ δεσπότου διεζευγμένον· ἀπελευθεριάζοντες γοῦν ὑπ’ αὐθαδείας
ἀεὶ διεφέροντο τοῖς προεστηκόσι τῶν θρεμμάτων τοῦ σοφοῦ τὰ πολλὰ
 εἴκουσι διὰ τὴν τοῦ δεσπότου πραϋπάθειαν· ὑφ’ οὗ πρὸς ἀπόνοιαν ἐπιδόντες
καὶ θράσος ἀναίσχυντον ὤργων, μηνιῶντες ἤδη καὶ τὸ ἀκατάλλακτον ἐν αὑτοῖς
ζωπυροῦντες, ἕως ἀπηνάγκασαν τοὺς ἀδικουμένους εἰς ἄμυναν ὁρμῆσαι.</s></p></div>
<div n="214" subtype="section" type="textpart">
<p id="Section214"><s id="section214sent1">μάχης δὲ ἐμβριθεστάτης γενομένης, ἀκούσας ὁ ἀστεῖος τὴν ἀντεφόρμησιν, εἰδὼς ἐπικυδεστέραν οὖσαν τὴν αὑτοῦ μερίδα πλήθει τε καὶ δυνάμει, τὴν
 διαφορὰν οὐκ εἴασεν ἄχρι νίκης ἐλθεῖν, ὑπὲρ τοῦ μὴ ἀνιᾶσαι τὸν ἀδελφιδοῦν
ἐφ’ ἥττῃ τῶν ἰδίων, ἀλλ’ ἐν μεθορίῳ στὰς συμβατηρίοις λόγοις τοὺς
διαφερομένους κατήλλαξεν, οὐ πρὸς τὸ παρὸν μόνον ἀλλὰ καὶ τὸν μέλλοντα
χρόνον.</s></p></div>
<div n="215" subtype="section" type="textpart">
<p id="Section215"><s id="section215sent1">εἰδὼς γὰρ ὅτι συνοικοῦντες μὲν καὶ ἐν ταὐτῷ διαιτώμενοι γνωσιμαχοῦντες φιλονεικήσουσι στάσεις ἀεὶ καὶ πολέμους κατ’ ἀλλήλων
 ἐγείροντες, ἵνα μὴ τοῦτο γένοιτο, συμφέρον ὑπέλαβεν εἶναι παραιτήσασθαι
τὸ ὁμοδίαιτον καὶ τὴν οἴκησιν διαζεῦξαι· καὶ μεταπεμψάμενος τὸν ἀδελφιδοῦν
αἵρεσιν αὐτῷ δίδωσι τῆς ἀμείνονος χώρας, ἄσμενος ὁμολογῶν
ἣν ἂν ἐπιλέξηται μερίδα λήψεσθαι·</s><s id="section215sent2">κερδανεῖν γὰρ κέρδος μέγιστον, τὴν</s><s id="section215sent3">εἰρήνην.</s></p></div>
<div n="216" subtype="section" type="textpart">
<p id="Section216"><s id="section216sent1">καίτοι τίς ἂν ἕτερος ἀσθενεστέρῳ παραχωρήσειεν οὑτινοσοῦν
ἰσχυρότερος ὤν; τίς δὲ νικᾶν δυνάμενος βούλοιτ’ ἂν ἡττᾶσθαι, μὴ
συγχρώμενος τῷ δύνασθαι;</s><s id="section216sent2">μόνος δὲ οὗτος τὸ ἄριστον οὐκ ἐν ῥώμῃ
καὶ πλεονεξίᾳ τιθέμενος ἀλλ’ ἐν ἀστασιάστῳ βίῳ</s><s id="section216sent3">καὶ τό γε ἐπ’ αὐτὸν
ἧκον μέρος ἡσυχάζοντι πάντων ἔδοξεν εἶναι θαυμασιώτατος.</s></p> 
</div>
<div n="217" subtype="section" type="textpart">
<p id="Section217"><s id="section217sent1">Ἐπειδὴ τοίνυν ὡς ἐπ’ ἀνθρώπου ἡ λέξις ἐγκωμιαστικὴ
λέλεκται,</s><s id="section217sent2">μηνύονται δὲ καὶ τρόποι ψυχῆς κατὰ τοὺς ἀπὸ τῶν ῥητῶν
ἐπὶ τὰ νοητὰ μετιόντας, ἁρμόττον ἂν εἴη καὶ τούτους ἀνερευνῆσαι.</s></p></div>
<div n="218" subtype="section" type="textpart">
<p id="Section218"><s id="section218sent1">μυρίοι μὲν οὖν εἰσιν ἀπὸ μυρίων ἀφορμῶν κατὰ παντοδαπὰς ἰδέας πραγμάτων
συνιστάμενοι,</s><s id="section218sent2">δύο δ’ οἱ νυνὶ μέλλοντες ἐπικρίνεσθαι τρόποι, ὧν 
ὁ μὲν πρεσβύτερος, ὁ δὲ νεώτερος, πρεσβύτερος μὲν ὁ τὰ πρῶτα καὶ
ἡγεμονικὰ τῇ φύσει τιμῶν,</s><s id="section218sent3">νεώτερος δὲ ὁ τὰ ὑπήκοα καὶ ἐν ἐσχατιαῖς
 ἐξεταζόμενα.</s></p></div>
<div n="219" subtype="section" type="textpart">
<p id="Section219"><s id="section219sent1">πρεσβύτερα μὲν οὖν καὶ ἡγεμονικὰ φρόνησις καὶ σωφροσύνη
καὶ δικαιοσύνη καὶ ἀνδρεία καὶ πᾶν ὅ τι περὶ ἀρετὴν   καὶ αἱ κατ’
ἀρετὴν πράξεις·</s><s id="section219sent2">νεώτερα δὲ πλοῦτος καὶ δόξα καὶ ἀρχὴ καὶ εὐγένεια, 
οὐχ ἡ ἀληθής, ἀλλ’ ἣν οἱ πολλοὶ νομίζουσι, καὶ ὅσα ἄλλα τὴν τρίτην
μετὰ τὰ ψυχικὰ καὶ σωματικὰ τάξιν εἴληχεν, ἥτις εὐθύς ἐστι καὶ
 τελευταία.</s></p></div>
<div n="220" subtype="section" type="textpart">
<p id="Section220"><s id="section220sent1">τούτων οὖν τῶν τρόπων ἑκάτερος ἔχει καθάπερ τινὰς
ποίμνας</s><s id="section220sent2">καὶ ἀγέλας, ὁ μὲν τῶν ἐκτὸς ὀρεγόμενος ἄργυρον, χρυσόν, ἐσθῆτας,
πάντα ὅσα τοῦ πλουτεῖν ὗλαι καὶ παρασκευαί, καὶ πάλιν ὅπλα, μηχανήματα, 
τριήρεις, ἱππικὴν καὶ πεζικὴν καὶ ναυτικὴν δύναμιν, τὰς πρὸς ἡγεμονίαν
ἀφορμάς, ἐξ ὧν περιγίνεται τὸ βεβαίως κρατεῖν,</s><s id="section220sent3">ὁ δὲ καλοκἀγαθίας
ἐραστὴς τὰ καθ’ ἑκάστην ἀρετὴν δόγματα καὶ τὰ σοφίας αὐτῆς</s><s id="section220sent4">θεωρήματα.</s></p></div>
<div n="221" subtype="section" type="textpart">
<p id="Section221"><s id="section221sent1">προστάται δὲ καὶ ἐπιμεληταὶ τούτων ἑκατέρων εἰσί τινες οἷα θρεμμάτων ποιμένες, τῶν μὲν ἐκτὸς οἱ φιλοχρήματοι καὶ φιλόδοξοι καὶ
στρατηγιῶντες καὶ ὅσοι τὴν ἐπὶ τοῖς πλήθεσι δυναστείαν ἀγαπῶσι,</s><s id="section221sent2">τῶν
δὲ περὶ ψυχὴν ὅσοι φιλόκαλοι καὶ φιλάρετοι, μὴ τὰ νόθα πρὸ τῶν
 γνησίων ἀλλὰ τὰ γνήσια πρὸ τῶν νόθων ἀγαθὰ αἱρούμενοι.</s></p></div>
<div n="222" subtype="section" type="textpart">
<p id="Section222"><s id="section222sent1">γίνεται οὖν φυσική τις αὐτοῖς ἡ διαμάχη μηδὲν ἐγνωκόσι τῶν αὐτῶν, ἀλλ’ ἀπᾴδουσι
καὶ διαφερομένοις ἀεὶ περὶ πράγματος συνεκτικωτάτου τῶν ἐν βίῳ,</s><s id="section222sent2">τοῦτο δ’ ἐστὶν ἡ κρίσις τῶν πρὸς ἀλήθειαν ἀγαθῶν.</s></p></div>
<div n="223" subtype="section" type="textpart">
<p id="Section223"><s id="section223sent1">ἄχρι μὲν οὖν τινος ἐπολεμεῖτο ἡ ψυχὴ καὶ τὴν στάσιν ταύτην ἐχώρει μήπω κεκαθαρμένη
 παντελῶς, ἀλλ’ ἔτι τῶν παθῶν καὶ νοσημάτων παρευημερούντων
τοὺς ὑγιαίνοντας λόγους·</s><s id="section223sent2">ἀφ’ οὗ δὲ ἤρξατο δυνατωτέρα γίνεσθαι καὶ
ῥώμῃ κραταιοτέρᾳ τὸν ἐπιτειχισμὸν τῶν ἐναντίων δοξῶν καθαιρεῖν,
πτερυξαμένη καὶ φρονήματος ὑποπλησθεῖσα τὸν τὰς ἐκτὸς ὕλας τεθαυμακότα
τρόπον ἐν αὑτῇ διατειχίζει καὶ διαζεύγνυσι καὶ ὡς ἀνθρώπῳ
 διαλεγομένη φησίν·</s></p></div>
<div n="224" subtype="section" type="textpart">
<p id="Section224"><s id="section224sent1">ἀμήχανον ὁμοδίαιτον εἶναί σε καὶ ὁμόσπονδον ἐραστῇ σοφίας καὶ ἀρετῆς, ἴθι δὴ καὶ μετοικισάμενος</s><s id="section224sent2">μακρὰν ἀποζεύχθητι,
μηδεμίαν ἔχων κοινωνίαν, ἀλλὰ μηδὲ σχεῖν δυνάμενος·</s><s id="section224sent3">ὅσα
γὰρ ὑπολαμβάνεις εἶναι δεξιά, ταῦτ’ οἴεται ἐκεῖνος εὐώνυμα, καὶ ὅσα
τοὐναντίον σκαιά, ταῦτα παρ’ ἐκείνῳ νενόμισται δεξιά.</s></p>
 </div>
<div n="225" subtype="section" type="textpart">
<p id="Section225"><s id="section225sent1">Οὐ τοίνυν εἰρηνικὸς καὶ φιλοδίκαιος αὐτὸ μόνον ἦν ὁ ἀστεῖος, ἀλλὰ καὶ ἀνδρεῖος καὶ πολεμικός· οὐχ ἕνεκα τοῦ πολεμεῖν</s><s id="section225sent2">— οὐ γὰρ
δύσερις ἦν καὶ φιλόνεικος —, ἀλλ’ ὑπὲρ βεβαίου τῆς πρὸς τὸ μέλλον εἰρήνης,
 ἣν οἱ ἀντίπαλοι καθῄρουν.</s><s id="section225sent3">σαφεστάτη δὲ πίστις τὰ πραχθέντα.</s></p></div>
<div n="226" subtype="section" type="textpart">
<p id="Section226"><s id="section226sent1">τὴν</s><s id="section226sent2">πρὸς ἀνατολὰς μοῖραν τῆς οἰκουμένης τέτταρες μεγάλοι βασιλεῖς εἰλήχεσαν,
οἷς ὑπήκουεν ἔθνη τὰ ἑῷα, τά τε ἐκτὸς καὶ ἐντὸς Εὐφράτου.</s><s id="section226sent3">τὰ
μὲν οὖν ἄλλα διέμενεν ἀστασίαστα πειθαρχοῦντα τοῖς τῶν βασιλέων ἐπιτάγμασι
καὶ τοὺς ἐτησίους δασμοὺς ἀπροφασίστως εἰσφέροντα·</s><s id="section226sent4">μόνη
δὲ ἡ Σοδομιτῶν χώρα, πρὶν καταφλεχθῆναι, παραλύειν ἤρξατο τὴν 
 εἰρήνην ἀπόστασιν ἐκ πολλοῦ διανοουμένη.</s></p></div>
<div n="227" subtype="section" type="textpart">
<p id="Section227"><s id="section227sent1">πάνυ γὰρ οὔσης εὐδαίμονος
πέντε βασιλεῖς ἐπεκράτουν τάς τε πόλεις καὶ τὴν γῆν δασάμενοι πολλὴν
μὲν οὐκ οὖσαν, εὔσταχυν δὲ καὶ εὔδενδρον καὶ καρπῶν περίπλεων·</s><s id="section227sent2">ὃ
γὰρ ταῖς ἄλλαις τὸ μέγεθος, τοῦθ’ ἡ ἀρετὴ Σοδόμοις παρέσχεν, ὅθεν καὶ
 πλείους ἐραστὰς ἔσχεν ἡγεμόνας τὸ κάλλος αὐτῆς καταπλαγέντας.</s></p></div>
<div n="228" subtype="section" type="textpart">
<p id="Section228"><s id="section228sent1">οὗτοι 
τὸν ἄλλον χρόνον τοὺς ἐπιταχθέντας φόρους ἀπεδίδοσαν τοῖς ἐκλογεῦσι
τῶν χρημάτων, τοὺς δυνατωτέρους ὧν ἦσαν ὕπαρχοι τιμῶντες ἅμα καὶ
δεδιότες·</s><s id="section228sent2">ἐπεὶ δὲ ἐκορέσθησαν ἀγαθῶν καί, ὅπερ φιλεῖ, κόρος ὕβριν
ἐγέννησε, πλέον τῆς δυνάμεως φρονήσαντες ἀπαυχενίζουσι τὸ πρῶτον, εἶθ’
οἷα κακοὶ δοῦλοι δεσπόταις τοῖς ἑαυτῶν ἐπιτίθενται στάσει πιστεύσαντες 
 ἢ ῥώμῃ.</s></p></div>
<div n="229" subtype="section" type="textpart">
<p id="Section229"><s id="section229sent1">οἱ δὲ τῆς ἑαυτῶν εὐγενείας ὑπομνησθέντες καὶ φραξάμενοι
δυνατωτέρᾳ χειρὶ μάλα καταφρονητικῶς ᾔεσαν ὡς αὐτοβοεὶ περιεσόμενοι
καὶ συμπλακέντες τοὺς μὲν εὐθὺς εἰς φυγὴν ἀνεσκέδασαν, τοὺς δὲ ἐπιστροφάδην
κτείνοντες ἡβηδὸν διαφθείρουσιν,</s><s id="section229sent2">αἰχμαλώτων δὲ πολὺν ὄχλον
ἀγαγόντες μετὰ τῆς ἄλλης λείας διενέμοντο·</s><s id="section229sent3">προσαπάγουσι μέντοι καὶ 
τοῦ σοφοῦ τὸν ἀδελφιδοῦν εἰς μίαν τῆς πενταπόλεως οὐκ ἐκ πολλοῦ μετῳκηκότα.</s></p></div>
<div n="230" subtype="section" type="textpart">
<p id="Section230"><s id="section230sent1">τοῦτο μηνυθὲν ὑπό τινος τῶν ἐκ τῆς τροπῆς
διασωθέντων χαλεπῶς αὐτὸν ἠνίασε καὶ οὐκέτ’ ἠρέμει διὰ τοῦτο</s><s id="section230sent2">συγκεχυμένος καὶ ζῶντα πενθῶν τὸ ἀργαλεώτερον ἢ εἰ τεθνεῶτα ἐπύθετο·
τέλος μὲν γάρ, ὡς αὐτό που δηλοῖ τοὔνομα, τῶν κατὰ τὸν βίον ἁπάντων
καὶ μάλιστα κακῶν ᾔδει τὴν τελευτήν,</s><s id="section230sent3">μυρία δὲ τῶν ἀβουλήτων ἐφεδρεύοντα
τοῖς ζῶσι.</s></p></div>
<div n="231" subtype="section" type="textpart">
<p id="Section231"><s id="section231sent1">διώκειν δ’ εὐτρεπιζόμενος ἐπὶ τῷ ῥύσασθαι τὸν  ἀδελφιδοῦν ἠπόρει συμμάχων, ἅτε ξένος ὢν καὶ μέτοικος καὶ μηδενὸς
τολμῶντος ἀμάχοις δυνάμεσι τοσούτων βασιλέων καὶ ἄρτι νενικηκότων
ἐναντιοῦσθαι</s><s id="section231sent2">.</s></p></div>
<div n="232" subtype="section" type="textpart">
<p id="Section232"><s id="section232sent1">καινοτάτην δ’ ἐξεῦρε συμμαχίαν</s><s id="section232sent2">— πόρος γὰρ ἐν ἀπόροις, ὅταν δικαίων καὶ φιλανθρώπων ἔργων ἐφιῆταί τις, εὑρίσκεται</s><s id="section232sent3">—·
συναγαγὼν γὰρ τοὺς οἰκέτας καὶ τοῖς ἀργυρωνήτοις προστάξας οἴκοι
 καταμένειν</s><s id="section232sent4">— ἔδεισε γὰρ ἐξ αὐτῶν αὐτομολίαν — τοὺς οἰκότριβας καταλέγει
καὶ διανείμας εἰς ἑκατονταρχίας τρισὶν ἐπῄει τάξεσιν, οὐ ταύταις
πεποιθώς</s><s id="section232sent5">— πολλοστὴ γὰρ ἦν μοῖρα τῶν παρὰ τοῖς βασιλεῦσιν —, ἀλλὰ
 τῷ ὑπερμάχῳ καὶ προαγωνιστῇ τοῦ   δικαίου θεῷ.</s></p></div>
<div n="233" subtype="section" type="textpart">
<p id="Section233"><s id="section233sent1">συντείνων οὖν ἔσπευδε μηδὲν τάχους ἀνιείς, ἕως καιροφυλακήσας νυκτὸς ἐπιπίπτει
 τοῖς πολεμίοις δεδειπνοποιημένοις ἤδη καὶ πρὸς ὕπνον μέλλουσι τρέπεσθαι·
καὶ τοὺς μὲν ἐν εὐναῖς ἱέρευε,</s><s id="section233sent2">τοὺς δ’ ἀντιταχθέντας ἄρδην ἀνῄρει,</s><s id="section233sent3">πάντων δ’ ἐρρωμένως ἐπεκράτει τῷ θαρραλέῳ τῆς ψυχῆς μᾶλλον ἢ
ταῖς παρασκευαῖς.</s></p></div>
<div n="234" subtype="section" type="textpart">
<p id="Section234"><s id="section234sent1">καὶ οὐ πρότερον ἀνῆκεν, ἕως τὴν μὲν ἀντίπαλον στρατιὰν βασιλεῦσιν αὐτοῖς ἡβηδὸν ἀνελὼν πρὸ τοῦ στρατοπέδου  κατεστόρεσε,</s><s id="section234sent2">τὸν δὲ ἀδελφιδοῦν ἀνήγαγε μετὰ λαμπρᾶς καὶ ἐπιφανεστάτης
νίκης ἅπασαν τὴν ἵππον καὶ τὴν τῶν ἄλλων πληθὺν ὑποζυγίων καὶ
λείαν ἀφθονωτάτην προσπαραλαβών.</s></p></div>
<div n="235" subtype="section" type="textpart">
<p id="Section235"><s id="section235sent1">ὃν θεασάμενος ὁ μέγας ἱερεὺς τοῦ</s><s id="section235sent2">μεγίστου θεοῦ ἐπανιόντα καὶ τροπαιοφοροῦντα σῷον μετὰ σῴου τῆς
ἰδίας δυνάμεως</s><s id="section235sent3">— οὐδένα γὰρ τῶν συνόντων ἀπέβαλε  —, καταπλαγεὶς
τὸ μέγεθος τῆς πράξεως καὶ ὅπερ εἰκὸς ἐννοηθείς, ὡς οὐκ ἄνευ θείας
ἐπιφροσύνης καὶ συμμαχίας κατωρθώθη, τὰς χεῖρας ἀνατείνας εἰς τὸν
οὐρανὸν εὐχαῖς αὐτὸν γεραίρει καὶ ἐπινίκια ἔθυε καὶ πάντας τοὺς συναραμένους 
τῷ ἀγῶνι λαμπρῶς εἱστία, γεγηθὼς καὶ συνηδόμενος ὡς ἐπ’
οἰκείῳ κατορθώματι· καὶ ἦν τῷ ὄντι οἰκεῖον αὐτῷ·</s><s id="section235sent4">„κοινὰ“ γὰρ κατὰ
τὴν παροιμίαν „τὰ φίλων“,</s><s id="section235sent5">πολὺ δὲ πλέον τὰ τῶν ἀγαθῶν, οἷς ἓν τέλος
εὐαρεστεῖν θεῷ.</s></p>
</div>
<div n="236" subtype="section" type="textpart">
<p id="Section236"><s id="section236sent1">Ταῦτα μὲν οὖν αἱ ῥηταὶ γραφαὶ περιέχουσιν.</s><s id="section236sent2">ἀσώματα δὲ 
ὅσοι καὶ γυμνὰ θεωρεῖν τὰ πράγματα δύνανται, οἱ ψυχῇ μᾶλλον ἢ
σώματι ζῶντες, φήσουσι τῶν ἐννέα βασιλέων τοὺς μὲν τέτταρας εἶναι
τὰς ἐν ἡμῖν τῶν τεττάρων παθῶν δυνάμεις, ἡδονῆς, ἐπιθυμίας, φόβου,
λύπης,</s><s id="section236sent3">τοὺς δὲ πέντε τὰς ἰσαρίθμους αἰσθήσεις, ὅρασιν, ἀκοήν, γεῦσιν,
 ὄσφρησιν, ἁφήν.</s></p></div>
<div n="237" subtype="section" type="textpart">
<p id="Section237"><s id="section237sent1">τρόπον γάρ τινα βασιλεύουσι καὶ ἄρχουσιν ἡμῶν 
ἀνημμέναι τὸ κράτος, ἀλλ’ οὐχ ὁμοίως·</s><s id="section237sent2">ὑπήκοοι γὰρ αἱ πέντε τῶν
τεττάρων εἰσὶ καὶ φόρους αὐταῖς καὶ δασμοὺς ἀναγκαίους φέρουσιν ὑπὸ
 φύσεως ὁρισθέντας.</s></p></div>
<div n="238" subtype="section" type="textpart">
<p id="Section238"><s id="section238sent1">ἐξ ὧν γὰρ ἂν ἴδωμεν ἢ ἀκούσωμεν ἢ ὀσφρανθῶμεν
ἢ γευσώμεθα ἢ ἁψώμεθα, λῦπαι καὶ ἡδοναὶ καὶ φόβοι καὶ ἐπιθυμίαι
συνίστανται, μηδενὸς τῶν παθῶν καθ’ αὑτὸ σθένοντος, εἰ μὴ ἐχορηγεῖτο 
 ταῖς διὰ τῶν αἰσθήσεων παρασκευαῖς.</s></p></div>
<div n="239" subtype="section" type="textpart">
<p id="Section239"><s id="section239sent1">αὗται γὰρ ἐκείνων δυνάμεις
εἰσίν, ἢ διὰ χρωμάτων καὶ σχημάτων ἢ διὰ φωνῆς τῆς ἐν τῷ λέγειν
ἢ ἀκούειν ἢ διὰ χυλῶν ἢ δι’ ἀτμῶν ἢ τῶν ἐν ἁπτοῖς, ἃ μαλακὰ καὶ
σκληρὰ ἢ τραχέα   καὶ λεῖα ἢ θερμὰ καὶ ψυχρά·</s><s id="section239sent2">ταῦτα γὰρ πάντα</s><s id="section239sent3">διὰ τῶν αἰσθήσεων ἑκάστῳ τῶν παθῶν χορηγεῖται.</s></p></div>
<div n="240" subtype="section" type="textpart">
<p id="Section240"><s id="section240sent1">καὶ μέχρι μὲν οἱ λεχθέντες ἀποδίδονται φόροι, μένει τοῖς βασιλεῦσιν ἡ ὁμαιχμία,</s><s id="section240sent2">ὅταν
δὲ μηκέθ’ ὁμοίως συντελῶνται, στάσεις εὐθὺς καὶ πόλεμοι συνίστανται·</s><s id="section240sent3">τοῦτο δὲ συμβαίνειν ἔοικεν, ὅταν ἀφικνῆται τὸ ἐπώδυνον γῆρας, ἐν ᾧ
 τῶν μὲν παθῶν ἀσθενέστερον οὐδὲν γίνεται, τάχα δὲ καὶ τῆς παλαιᾶς
δυνάμεως κραταιότερον,</s><s id="section240sent4">ἀμυδραὶ δὲ ὄψεις καὶ ὦτα δυσήκοα καὶ ἑκάστη
τῶν ἄλλων αἰσθήσεων ἀμβλυτέρα, μηκέθ’ ὁμοίως ἕκαστα ἀκριβοῦν καὶ
δικάζειν δυναμένη μηδ’ ἴσα τῷ πλήθει ὑποτελεῖν·</s><s id="section240sent5">εἰκότως οὖν ἐξασθενήσασαι
πάντα τρόπον καὶ κλιθεῖσαι δι’ αὑτῶν ὑπὸ τῶν ἀντιπάλων
 παθῶν ῥᾳδίως ἀνατρέπονται.</s></p></div>
<div n="241" subtype="section" type="textpart">
<p id="Section241"><s id="section241sent1">φυσικώτατα δὲ ἐκεῖνο εἴρηται, ὅτι τῶν πέντε βασιλέων δύο μὲν εἰς φρέατα ἐμπίπτουσι,</s><s id="section241sent2">τρεῖς δὲ πρὸς φυγὴν
ὥρμησαν (Gen. 14, 10)·</s><s id="section241sent3">ἁφὴ μὲν γὰρ καὶ γεῦσις ἄχρι τῶν τοῦ σώματος
βαθυτάτων ἀφικνοῦνται σπλάγχνοις παραπέμπουσαι τὰ οἰκεῖα πρὸς
διοίκησιν,</s><s id="section241sent4">ὀφθαλμοὶ δὲ καὶ ὦτα καὶ ὄσφρησις ἔξω τὰ πολλὰ βαίνουσαι
 ἀποδιδράσκουσι τὴν δουλείαν τοῦ σώματος</s><s id="section241sent5">.</s></p></div>
<div n="242" subtype="section" type="textpart">
<p id="Section242"><s id="section242sent1">οἷς ἅπασιν ἐφεδρεύων</s><s id="section242sent2">ὁ ἀστεῖος, ἐπειδὴ κατεῖδε τὰ σύμμαχα καὶ φίλα πρὸ μικροῦ νοσοῦντα καὶ
πόλεμον ἀντ’ εἰρήνης ταῖς ἐννέα βασιλείαις γενόμενον, πρὸς τὰς πέντε
τῶν τεττάρων περὶ κράτους ἀρχῆς ἁμιλλωμένων, ἐξαπιναίως καιροφυλακήσας
ἐπιτίθεται, φιλοτιμούμενος δημοκρατίαν, τὴν ἀρίστην τῶν πολιτειῶν,
 ἀντὶ τυραννίδων καὶ δυναστειῶν ἐν τῇ ψυχῇ καταστήσασθαι καὶ τὸ
ἔννομον καὶ τὸ δίκαιον ἀντὶ παρανομίας καὶ ἀδικίας, αἳ τέως ἐπεκράτουν.</s></p></div>
<div n="243" subtype="section" type="textpart">
<p id="Section243"><s id="section243sent1">ἔστι δ’ οὐ πλάσμα μύθου τὸ λεχθέν, ἀλλὰ πρᾶγμα τῶν ἀψευδεστάτων ἐν ἡμῖν αὐτοῖς θεωρούμενον·</s><s id="section243sent2">πολλάκις μὲν γὰρ ὁμόνοιαν τὴν πρὸς τὰ</s><s id="section243sent3">πάθη διατηροῦσιν αἱ αἰσθήσεις χορηγοῦσαι τὰ αἰσθητὰ αὐτοῖς,</s><s id="section243sent4">πολλάκις
δὲ καὶ στασιάζουσι μηκέτ’ ἀξιοῦσαι τὰ ἴσα τελεῖν ἢ μὴ δυνάμεναι διὰ
τὸ παρεῖναι τὸν σωφρονιστὴν λόγον· ὃς ἐπειδὰν ἀναλάβῃ τὴν αὑτοῦ
παντευχίαν, τὰς ἀρετὰς καὶ τὰ τούτων δόγματα καὶ θεωρήματα, δύναμιν
ἀνανταγώνιστον, ἐρρωμενέστατα κρατεῖ·</s><s id="section243sent5">φθαρτὰ γὰρ ἀφθάρτῳ συνοικεῖν 
 οὐ θέμις.</s></p></div>
<div n="244" subtype="section" type="textpart">
<p id="Section244"><s id="section244sent1">αἱ μὲν οὖν ἐννέα δυναστεῖαι τεττάρων παθῶν καὶ πέντε
αἰσθήσεων φθαρταί τε καὶ φθορᾶς αἴτιαι,</s><s id="section244sent2">ὁ δ’ ὁρμητηρίῳ χρώμενος
ταῖς ἀρεταῖς λόγος ἱερὸς καὶ θεῖος ὄντως, ἐν ἀριθμῷ ταττόμενος δεκάδι
τῇ παντελείᾳ, πρὸς ἅμιλλαν ἐλθών, ἐρρωμενεστέρᾳ δυνάμει τῇ κατὰ θεὸν
χρώμενος ἀνὰ κράτος νικᾷ τὰς εἰρημένας δυναστείας.</s></p> 
</div>
<div n="245" subtype="section" type="textpart">
<p id="Section245"><s id="section245sent1">Χρόνῳ δ’ ὕστερον αὐτῷ τελευτᾷ ἡ γυνὴ θυμηρεστάτη καὶ
τὰ πάντα ἀρίστη, μυρία δείγματα τῆς φιλανδρίας ἐνεγκαμένη, τὴν σὺν
αὐτῷ τῶν συγγενῶν ἀπόλειψιν, τὴν ἐκ τῆς οἰκείας ἀνενδοίαστον μετάστασιν,
τὰς ἐπὶ τῆς ἀλλοδαπῆς συνεχεῖς καὶ ἐπαλλήλους πλάνας, τὰς
 κατὰ λιμὸν ἐνδείας, τὰς ἐν πολέμοις συστρατείας.</s></p></div>
<div n="246" subtype="section" type="textpart">
<p id="Section246"><s id="section246sent1">ἀεὶ γὰρ καὶ πανταχοῦ 
παρῆν οὐδένα τόπον ἢ καιρὸν ἀπολείπουσα, κοινωνὸς ὄντως βίου καὶ
τῶν κατὰ τὸν βίον πραγμάτων, ἐξ ἴσου δικαιοῦσα μετέχειν ἀγαθῶν
ὁμοῦ καὶ κακῶν·</s><s id="section246sent2">οὐ γὰρ ὥσπερ ἔνιαι τὰς μὲν κακοπραγίας ἀπεδίδρασκε,</s><s id="section246sent3">ταῖς δ’ εὐτυχίαις ἐφήδρευεν, ἀλλὰ τὸν ἐν ἀμφοτέραις κλῆρον ὡς ἐπιβάλλοντα
καὶ ἁρμόττοντα γαμετῇ μετὰ προθυμίας πάσης ἀνεδέχετο.</s></p></div>
<div n="247" subtype="section" type="textpart">
<p id="Section247"><s id="section247sent1">πολλὰ δὲ ἔχων ἐγκώμια τῆς ἀνθρώπου διεξιέναι, ἑνὸς ὑπομνησθήσομαι,
ὃ γενήσεται καὶ τῶν ἄλλων σαφεστάτη πίστις.</s><s id="section247sent2">ἄγονος γὰρ οὖσα</s><s id="section247sent3">καὶ στεῖρα, δείσασα μὴ κατὰ τὸ παντελὲς ἔρημος γενεᾶς ὁ θεοφιλὴς οἶκος
ἀπολειφθῇ, προσελθοῦσα τῷ ἀνδρί φησι τάδε·</s></p></div>
<div n="248" subtype="section" type="textpart">
<p id="Section248"><s id="section248sent1">„πολὺν μὲν ἤδη χρόνον συμβιοῦμεν ἀλλήλοις εὐαρεστοῦντες,</s><s id="section248sent2">οὗ δὲ χάριν καὶ αὐτοὶ συνεληλύθαμεν
καὶ ἡ φύσις τὴν ἀνδρὸς καὶ γυναικὸς ἡρμόσατο κοινωνίαν, τέκνων γένεσις
 οὐκ ἔστιν,</s><s id="section248sent3">ἀλλ’ οὐδ’ εἰσαῦθις ἐξ ἐμοῦ γε ὑπερήλικος ἤδη γεγονυίας
ἐλπίζεται.</s></p></div>
<div n="249" subtype="section" type="textpart">
<p id="Section249"><s id="section249sent1">μὴ δὴ παραπόλαυε τῆς ἐμῆς ἀγονίας μηδ’ ἕνεκα τῆς πρὸς ἐμὲ εὐνοίας αὐτὸς δυνάμενος εἶναι πατὴρ κεκώλυσο·</s><s id="section249sent2">ζηλοτυπία γὰρ
οὐκ ἂν γένοιτό μοι πρὸς ἑτέραν, ἣν οὐ δι’ ἐπιθυμίαν ἄλογον ἄξῃ,</s><s id="section249sent3">νόμον
δὲ φύσεως ἐκπιμπλὰς ἀναγκαῖον.</s></p></div>
<div n="250" subtype="section" type="textpart">
<p id="Section250"><s id="section250sent1">οὗ χάριν οὐχ ὑπερθήσομαι νυμφοστολεῖν   ὡς τὸ ἐνδέον ἐμοὶ μέλλουσαν ἐκπληροῦν· καὶ εἴ γε ἀπαντήσειαν
αἱ περὶ σπορᾶς τέκνων εὐχαί,</s><s id="section250sent2">σὰ μὲν ἔσται τὰ γεννώμενα γνήσια,</s><s id="section250sent3">θέσει
δὲ πάντως ἐμά.</s></p></div>
<div n="251" subtype="section" type="textpart">
<p id="Section251"><s id="section251sent1">πρὸς δὲ τὸ ἀνύποπτον τῆς ζηλοτυπίας ἐμήν, εἰ βούλει, θεράπαιναν ἀγαγοῦ, τὸ μὲν σῶμα δούλην,</s><s id="section251sent2">ἐλευθέραν δὲ καὶ εὐγενῆ τὴν
διάνοιαν, ἧς ἐκ πολλῶν χρόνων πεῖραν ἔλαβον καὶ βάσανον, ἀφ’ ἧς
 ἡμέρας τὸ πρῶτον εἰς τὴν ἐμὴν οἰκίαν ἤχθη, γένος μὲν Αἰγυπτίαν, τὴν
δὲ προαίρεσιν Ἑβραίαν.</s></p></div>
<div n="252" subtype="section" type="textpart">
<p id="Section252"><s id="section252sent1">ἔστι μὲν ἡμῖν οὐσία πολλὴ καὶ ἄφθονος πλοῦτος, οὐχ ὡς μετοίκοις</s><s id="section252sent2">— ἤδη γὰρ τῶν αὐτοχθόνων τοὺς ἐν εὐτυχίαις λαμπραῖς
ὑπερβάλλομεν</s><s id="section252sent3">—, κληρονόμος δ’ οὐδεὶς ἀποδέδεικται καὶ διάδοχος,
καίτοι γε εἶναι δυνάμενος,
ἂν ταῖς ἐμαῖς παραινέσεσι πεισθῇς.“</s></p></div>
<div n="253" subtype="section" type="textpart">
<p id="Section253"><s id="section253sent1">ὁ δὲ θαυμάσας τῆς γυναικὸς ἔτι μᾶλλον τὴν ἀεὶ καινουμένην φιλανδρίαν καὶ
νεάζουσαν καὶ τὸ περὶ τοῦ μέλλοντος ἐξεταστικὸν καὶ προμηθὲς ἄγεται
 τὴν ὑπ’ αὐτῆς δοκιμασθεῖσαν ἄχρι τοῦ παιδοποιήσασθαι,</s><s id="section253sent2">ὡς δ’ οἱ
σαφέστατα διηγούμενοί φασιν, ἄχρι τοῦ μόνον ἐγκύμονα γενέσθαι· γενομένης
δ’ οὐκ εἰς μακράν, ἀποσχέσθαι διά τε φυσικὴν ἐγκράτειαν καὶ
 τὴν τιμήν, ἣν ἀπένεμε τῇ γαμετῇ.</s></p></div>
<div n="254" subtype="section" type="textpart">
<p id="Section254"><s id="section254sent1">γίνεται μὲν οὖν υἱὸς ἐκ τῆς</s><s id="section254sent2">θεραπαινίδος εὐθὺς τότε,</s><s id="section254sent3">γίνεται δὲ καὶ μακροῖς χρόνοις ὕστερον γνήσιος
ἀπεγνωκόσι τὴν ἐξ ἀλλήλων γένεσιν, ἆθλον καλοκἀγαθίας ἐλπίδος πάσης
τελειότερον τοῦ φιλοδώρου θεοῦ παρασχόντος.</s></p>
</div>
<div n="255" subtype="section" type="textpart">
<p id="Section255"><s id="section255sent1">Τοσαῦτα μὲν ἀπόχρη δείγματα περὶ τῆς γυναικὸς εἰρῆσθαι,</s><s id="section255sent2">πλείω δ’ ἐστὶν ἐγκώμια τοῦ σοφοῦ, ὧν ὀλίγῳ πρότερον ἔνια διεξῆλθον·</s><s id="section255sent3">λέξω δὲ καὶ τὸ περὶ τὴν τελευτὴν τῆς γυναικὸς οὐκ ἄξιον ἔργον ἡσυχασθῆναι.</s></p></div>
<div n="256" subtype="section" type="textpart">
<p id="Section256"><s id="section256sent1">τοιαύτην γὰρ ἀποβαλὼν κοινωνὸν τοῦ σύμπαντος βίου, οἵαν ἔδειξεν
ὁ λόγος καὶ μηνύουσιν οἱ χρησμοί, τῆς λύπης ἐπαποδυομένης ἤδη καὶ
κατὰ τῆς ψυχῆς κονιομένης ὥσπερ ἀθλητὴς ἐπεκράτησε ῥώσας καὶ
θαρσύνας εὖ μάλα τὸν ἀντίπαλον φύσει τῶν παθῶν λογισμόν, ᾧ συμβούλῳ 
παρὰ πάντα τὸν βίον χρώμενος τότε διαφερόντως ἠξίωσε πείθεσθαι
 τὰ βέλτιστα παραινοῦντι καὶ συμφέροντα.</s></p></div>
<div n="257" subtype="section" type="textpart">
<p id="Section257"><s id="section257sent1">ἦν δὲ ταυτί· μήτε πλέον
τοῦ μετρίου σφαδᾴζειν ὡς ἐπὶ καινοτάτῃ καὶ ἀγενήτῳ συμφορᾷ μήτε
ἀπαθείᾳ καθάπερ μηδενὸς ὀδυνηροῦ συμβεβηκότος χρῆσθαι,</s><s id="section257sent2">τὸ δὲ μέσον
πρὸ τῶν ἄκρων ἑλόμενον μετριοπαθεῖν πειρᾶσθαι, τῇ μὲν φύσει τὸ 
οἰκεῖον χρέος ἀπολαβούσῃ μὴ δυσχεραίνοντα,</s><s id="section257sent3">τὸ δὲ συμβεβηκὸς ἡσυχῇ</s></p></div>
<div n="258" subtype="section" type="textpart">
<p id="Section258"><s id="section258sent1">καὶ πρᾴως ἐπελαφρίζοντα.</s><s id="section258sent2">μαρτυρίαι δὲ τούτων ἐν ταῖς ἱεραῖς βίβλοις
κατάκεινται, ἃς οὐ θέμις ψευδομαρτυριῶν ἁλῶναι, μηνύουσαι ὅτι βραχέα
τῷ σώματι ἐπιδακρύσας θᾶττον ἀπανέστη τοῦ νεκροῦ, τὸ πενθεῖν ἐπὶ
πλέον, ὡς ἔοικεν, ἀλλότριον ἡγησάμενος σοφίας, ὑφ’ ἧς ἀνεδιδάχθη τὸν 
θάνατον νομίζειν μὴ σβέσιν ψυχῆς, ἀλλὰ χωρισμὸν καὶ διάζευξιν ἀπὸ
σώματος, ὅθεν ἦλθεν ἀπιούσης· ἦλθε δέ, ὡς ἐν τῇ κοσμοποιίᾳ
 δεδήλωται, παρὰ θεοῦ.</s></p></div>
<div n="259" subtype="section" type="textpart">
<p id="Section259"><s id="section259sent1">καθάπερ δὲ οὐδεὶς ἂν ἄχθοιτο τῶν μετρίων
χρέος ἢ παρακαταθήκην ἀποτίνων τῷ προεμένῳ, τὸν αὐτὸν τρόπον</s><s id="section259sent2">οὐδὲ τῆς φύσεως ἀπολαμβανούσης τὰ οἰκεῖα χαλεπαίνειν ᾤετο δεῖν, ἀλλὰ
τοῖς ἀναγκαίοις ἀσμενίζειν.</s></p></div>
<div n="260" subtype="section" type="textpart">
<p id="Section260"><s id="section260sent1">ὡς δ’ ἧκον οἱ ἐν τέλει τῶν κατὰ τὴν χώραν συναλγήσοντες, ἰδόντες οὐδὲν τῶν ἐν ἔθει παρ’ αὐτοῖς γινομένων ἐπὶ τοῖς
πενθοῦσιν, οὐκ ὀλόφυρσιν, οὐ θρῆνον, οὐ κοπετόν, οὐκ ἀνδρῶν, οὐ γυναικῶν,
 ἀλλὰ τῆς συμπάσης οἰκίας εὐσταθῆ καὶ νηφάλιον κατήφειαν, ἐθαύμαζον
οὐ μετρίως καὶ τὸν ἄλλον βίον προκαταπεπληγμένοι τοῦ ἀνδρός</s><s id="section260sent2">.</s></p></div>
<div n="261" subtype="section" type="textpart">
<p id="Section261"><s id="section261sent1">εἶτ’ οὐ στέγοντες ἐν ἑαυτοῖς τὰ τῆς ἀρετῆς αὐτοῦ μεγέθη καὶ κάλλη</s><s id="section261sent2">—  πάντα γὰρ ἦν ἐξαίρετα — προσελθόντες ἐξεφώνησαν   „βασιλεὺς παρὰ
θεοῦ εἶ</s><s id="section261sent3">σὺ ἐν ἡμῖν“ (Gen. 23, 6), ἀληθέστατα λέγοντες·</s><s id="section261sent4">αἱ μὲν γὰρ
 ἄλλαι βασιλεῖαι πρὸς ἀνθρώπων καθίστανται, πολέμοις καὶ στρατείαις
καὶ κακοῖς ἀμυθήτοις, ἅπερ ἀντεπιφέρουσιν ἀλληλοκτονοῦντες οἱ δυναστειῶν
ἐφιέμενοι, πεζὰς καὶ ἱππικὰς καὶ ναυτικὰς δυνάμεις ἐπιτειχίζοντες·</s><s id="section261sent5">τὴν δὲ τοῦ σοφοῦ βασιλείαν ὀρέγει θεός, ἣν παραλαβὼν ὁ σπουδαῖος
οὐδενὶ μὲν αἴτιος γίνεται κακοῦ,</s><s id="section261sent6">πᾶσι δὲ τοῖς ὑπηκόοις ἀγαθῶν κτήσεως
 ὁμοῦ καὶ χρήσεως, εἰρήνην καὶ εὐνομίαν καταγγέλλων.</s></p>
</div>
<div n="262" subtype="section" type="textpart">
<p id="Section262"><s id="section262sent1">Ἔστι δὲ καὶ ἀνάγραπτος ἔπαινος αὐτῷ χρησμοῖς μαρτυρηθείς, οὓς Μωυσῆς ἐθεσπίσθη, δι’ οὗ μηνύεται ὅτι „ἐπίστευσε τῷ θεῷ“</s><s id="section262sent2">(Gen. 15, 6), ὅπερ λεχθῆναι μὲν βραχύτατόν ἐστιν, ἔργῳ δὲ βεβαιωθῆναι
μέγιστον.</s><s id="section262sent3">τίνι γὰρ ἄλλῳ πιστευτέον;</s></p></div>
<div n="263" subtype="section" type="textpart">
<p id="Section263"><s id="section263sent1">ἆρά γε ἡγεμονίαις ἢ δόξαις καὶ  τιμαῖς ἢ περιουσίᾳ πλούτου καὶ εὐγενείᾳ ἢ ὑγείᾳ καὶ εὐαισθησίᾳ ἢ ῥώμῃ
καὶ κάλλει σώματος;</s><s id="section263sent2">ἀλλὰ ἀρχὴ μὲν πᾶσα σφαλερὸν μυρίους ἔχουσα
τοὺς λοχῶντας ἐφέδρους·</s><s id="section263sent3">εἰ δέ που καὶ βεβαιωθείη, μετὰ μυρίων ὅσων
κακῶν, ἃ δρῶσι καὶ πάσχουσιν οἱ ἐν ταῖς ἡγεμονίαις, βεβαιοῦται.</s></p></div>
<div n="264" subtype="section" type="textpart">
<p id="Section264"><s id="section264sent1">δόξαι δὲ καὶ τιμαὶ κτῆμα σφαλερώτατον, ἐν ἀκρίτοις ἤθεσι καὶ πτηνοῖς λόγοις
 ἀνεξετάστων ἀνθρώπων σαλεῦον· κἂν εἰ παραμένοι, γνήσιον ἀγαθὸν ἔχειν</s><s id="section264sent2">οὐ πέφυκε.</s></p></div>
<div n="265" subtype="section" type="textpart">
<p id="Section265"><s id="section265sent1">πλοῦτοι δὲ καὶ εὐγένειαι προσορίζονται μὲν καὶ τοῖς
φαυλοτάτοις·</s><s id="section265sent2">εἰ δὲ καὶ μόνοις σπουδαίοις, ἐγκώμια προγόνων καὶ τύχης
 ἀλλ’ οὐ τῶν ἐχόντων εἰσίν.</s></p></div>
<div n="266" subtype="section" type="textpart">
<p id="Section266"><s id="section266sent1">ἀλλ’ οὐδ’ ἐπὶ τοῖς περὶ τὸ σῶμα μέγα
φρονεῖν ἄξιον, ἐν οἷς τὰ ἄλογα ζῷα πλεονεκτεῖ·</s><s id="section266sent2">τίς γὰρ ἀνθρώπων
ἰσχυρότερος ἢ ῥωμαλεώτερος ταύρου μὲν ἐν ἡμέροις, ἐν δ’ ἀγρίοις 
λέοντος;</s><s id="section266sent3">τίς δ’ ὀξυωπέστερος ἱέρακος ἢ ἀετοῦ;</s><s id="section266sent4">τίς δὲ περὶ ἀκοὴν
εὐτυχὴς οὕτως, ὡς τῶν ζῴων τὸ νωθέστατον, ὄνος;</s><s id="section266sent5">τίς δὲ περὶ τὰς
ὀσφρήσεις κυνὸς ἀκριβέστερος, ὅν φασιν οἱ κυνηγετικοὶ ῥινηλατοῦντα
τοῖς μακρὰν πτώμασιν εὐσκόπως ἐπιτρέχειν οὐ προϊδόμενον;</s><s id="section266sent6">ὅπερ γὰρ
 ὄψις ἑτέροις, τοῦτο μυκτῆρες κυσὶ θηρευτικοῖς καὶ ἰχνευτικοῖς.</s></p></div>
<div n="267" subtype="section" type="textpart">
<p id="Section267"><s id="section267sent1">ὑγιεινότατά 
γε μὴν καὶ ὡς ἔνι μάλιστα ἄνοσα πλεῖστα τῶν ἀλόγων ζῴων
ἐστίν.</s><s id="section267sent2">ἐν δὲ τῷ περὶ κάλλους ἀγῶνι καὶ τῶν ἀψύχων ἔνιά μοι δοκεῖ
νικᾶν δύνασθαι τὰς ἀνδρῶν ὁμοῦ καὶ γυναικῶν εὐμορφίας καὶ ὑπερβάλλειν,
ἀγάλματα καὶ ξόανα καὶ ζωγραφήματα καὶ συνόλως ὅσα γραφικῆς ἔργα
καὶ πλαστικῆς ἐν ἑκατέρᾳ τέχνῃ κατορθούμενα, περὶ ἃ σπουδάζουσιν 
Ἕλληνες ὁμοῦ καὶ βάρβαροι πρὸς κόσμον τῶν πόλεων ἐν τοῖς ἐπιφανεστάτοις</s></p></div>
<div n="268" subtype="section" type="textpart">
<p id="Section268"><s id="section268sent1">χωρίοις ἀνατιθέντες.</s><s id="section268sent2">μόνον οὖν ἀψευδὲς   καὶ βέβαιον
ἀγαθὸν ἡ πρὸς θεὸν πίστις, παρηγόρημα βίου, πλήρωμα χρηστῶν
ἐλπίδων, ἀφορία μὲν κακῶν, ἀγαθῶν δὲ φορά, κακοδαιμονίας ἀπόγνωσις,
γνῶσις εὐσεβείας, κλῆρος εὐδαιμονίας, ψυχῆς ἐν ἅπασι βελτίωσις ἐπερηρεισμένης 
καὶ ἐφιδρυμένης τῷ πάντων αἰτίῳ</s><s id="section268sent3">καὶ δυναμένῳ μὲν πάντα,</s><s id="section268sent4">βουλομένῳ δὲ τὰ ἄριστα.</s></p></div>
<div n="269" subtype="section" type="textpart">
<p id="Section269"><s id="section269sent1">καθάπερ γὰρ οἱ μὲν δι’ ὀλισθηρᾶς ὁδοῦ βαδίζοντες ὑποσκελίζονται καὶ πίπτουσιν,</s><s id="section269sent2">οἱ δὲ διὰ ξηρᾶς καὶ λεωφόρου
ἀπταίστῳ χρῶνται πορείᾳ,</s><s id="section269sent3">οὕτως οἱ διὰ τῶν σωματικῶν μὲν καὶ τῶν
ἐκτὸς τὴν ψυχὴν ἄγοντες οὐδὲν ἀλλ’ ἢ πίπτειν αὐτὴν ἐθίζουσιν</s><s id="section269sent4">—
 ὀλισθηρὰ γὰρ ταῦτά γε καὶ πάντων ἀβεβαιότατα —,</s><s id="section269sent5">οἱ δὲ διὰ τῶν
κατὰ τὰς ἀρετὰς θεωρημάτων ἐπὶ θεὸν σπεύδοντες ἀσφαλῆ καὶ ἀκράδαντον
ὁδὸν εὐθύνουσιν, ὡς ἀψευδέστατα φάναι, ὅτι ὁ μὲν ἐκείνοις
πεπιστευκὼς ἀπιστεῖ θεῷ,</s><s id="section269sent6">ὁ δ’ ἀπιστῶν ἐκείνοις πεπίστευκε θεῷ.</s></p></div>
<div n="270" subtype="section" type="textpart">
<p id="Section270"><s id="section270sent1">ἀλλ’ οὐ μόνον τὴν πρὸς τὸ ὂν πίστιν αὐτῷ μαρτυροῦσιν οἱ χρησμοί,  τὴν βασιλίδα τῶν ἀρετῶν,</s><s id="section270sent2">ἀλλὰ καὶ πρῶτον αὐτὸν ἀπεφήναντο „πρεσβύτερον“
(Gen. 24, 1), τῶν πρὸ αὐτοῦ τριπλάσια καὶ πολλαπλάσια ἔτη
βιωσάντων, ὧν οὐδένα παρειλήφαμεν ἀξιωθέντα ταύτης τῆς προσρήσεως.</s></p></div>
<div n="271" subtype="section" type="textpart">
<p id="Section271"><s id="section271sent1">καὶ μήποτ’ εἰκότως·</s><s id="section271sent2">ὁ γὰρ ἀληθείᾳ πρεσβύτερος οὐκ ἐν μήκει χρόνων ἀλλ’ ἐν ἐπαινετῷ καὶ τελείῳ βίῳ θεωρεῖται.</s><s id="section271sent3">τοὺς μὲν οὖν αἰῶνα πολὺν
 τρίψαντας ἐν τῇ μετὰ σώματος ζωῇ δίχα καλοκἀγαθίας πολυχρονίους
παῖδας λεκτέον, μαθήματα πολιᾶς ἄξια μηδέποτε παιδευθέντας, τὸν δὲ
φρονήσεως καὶ σοφίας καὶ τῆς πρὸς θεὸν πίστεως ἐρασθέντα</s><s id="section271sent4">λέγοι τις
ἂν ἐνδίκως εἶναι πρεσβύτερον, παρωνυμοῦντα τῷ πρώτῳ.</s></p></div>
<div n="272" subtype="section" type="textpart">
<p id="Section272"><s id="section272sent1">τῷ γὰρ ὄντι πρῶτος ὁ σοφὸς τοῦ ἀνθρώπων γένους, ὡς κυβερνήτης μὲν ἐν νηΐ, ἄρχων
 δ’ ἐν πόλει, στρατηγὸς δ’ ἐν πολέμῳ, καὶ ψυχὴ μὲν ἐν σώματι, νοῦς δ’</s><s id="section272sent2">ἐν ψυχῇ, καὶ πάλιν οὐρανὸς μὲν ἐν κόσμῳ, θεὸς δ’ ἐν οὐρανῷ.</s></p></div>
<div n="273" subtype="section" type="textpart">
<p id="Section273"><s id="section273sent1">ὃς
τῆς πρὸς αὐτὸν πίστεως ἀγάμενος τὸν ἄνδρα πίστιν ἀντιδίδωσιν αὐτῷ,
τὴν δι’ ὅρκου βεβαίωσιν ὧν ὑπέσχετο δωρεῶν, οὐκέτι μόνον ὡς ἀνθρώπῳ
θεός, ἀλλὰ καὶ ὡς φίλος γνωρίμῳ διαλεγόμενος·</s><s id="section273sent2">φησὶ γὰρ "κατ’
ἐμαυτοῦ ὤμοσα“ (Gen. 22, 16), παρ’ ᾧ ὁ λόγος ὅρκος ἐστίν, ἕνεκα 
τοῦ τὴν διάνοιαν ἀκλινῶς καὶ παγίως ἔτι μᾶλλον ἢ πρότερον ἐρηρεῖσθαι</s><s id="section273sent3">.</s></p></div>
<div n="274" subtype="section" type="textpart">
<p id="Section274"><s id="section274sent1">πρεσβύτερος μὲν οὖν καὶ πρῶτος ἔστι τε καὶ λεγέσθω ὁ ἀστεῖος,
νεώτερος δὲ καὶ ἔσχατος πᾶς ἄφρων, τὰ νεωτεροποιὰ καὶ ἐν ἐσχατιαῖς
 ταττόμενα μετιών.</s><s id="section274sent2">ταῦτα   μὲν οὖν ἐπὶ τοσοῦτον εἰρήσθω.</s></p></div>
<div n="275" subtype="section" type="textpart">
<p id="Section275"><s id="section275sent1">τῷ δὲ
πλήθει καὶ μεγέθει τῶν ἐπαίνων ἐπιτιθεὶς ὥσπερ τινὰ κεφαλὴν τοῦ 
σοφοῦ φησιν, ὅτι τὸν θεῖον νόμον καὶ τὰ θεῖα προστάγματα πάντα
ἐποίησεν ὁ ἀνὴρ οὗτος (Gen. 26, 5), οὐ γράμμασιν ἀναδιδαχθείς, ἀλλ’
ἀγράφῳ τῇ φύσει σπουδάσας ὑγιαινούσαις καὶ ἀνόσοις ὁρμαῖς ἐπακολουθῆσαι·</s><s id="section275sent2">περὶ δὲ ὧν ὁ θεὸς ὁμολογεῖ, τί προσῆκεν ἀνθρώπους ἢ βεβαιότατα
 πιστεύειν</s><s id="section275sent3">;</s></p></div>
<div n="276" subtype="section" type="textpart">
<p id="Section276"><s id="section276sent1">τοιοῦτος ὁ βίος τοῦ πρώτου καὶ ἀρχηγέτου τοῦ ἔθνους 
ἐστίν,</s><s id="section276sent2">ὡς μὲν ἔνιοι φήσουσι, νόμιμος,</s><s id="section276sent3">ὡς δ’ ὁ παρ’ ἐμοῦ λόγος ἔδειξε,
νόμος αὐτὸς ὢν καὶ θεσμὸς ἄγραφος.</s></p>


</div></div>
</text>
</tei>
</body></html>